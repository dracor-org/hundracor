<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Szép magyar komédia</title>
        <title type="sub">Thyrsisnek Angelicával, Sylvanusnak Galateával való szerelmekrül</title>
        <author>
          <persName>
            <surname>Balassi</surname>
            <forename>Bálint</forename>
          </persName>
          <idno type="wikidata">Q379599</idno>
        </author>
      </titleStmt>
      <editionStmt>
        <edition>digital edition</edition>
        <respStmt>
          <resp>project director</resp>
          <persName>
            <surname>Palkó</surname>
            <forename>Gábor</forename>
          </persName>
        </respStmt>
        <respStmt>
          <resp>TEI-specification</resp>
          <persName>
            <surname>Fellegi</surname>
            <forename>Zsófia</forename>
          </persName>
        </respStmt>
        <respStmt>
          <resp>XML-control</resp>
          <persName>
            <surname>Bajzát</surname>
            <forename>Tímea</forename>
          </persName>
        </respStmt>
        <respStmt>
          <resp>project coordinator</resp>
          <persName>
            <surname>Szemes</surname>
            <forename>Botond</forename>
          </persName>
        </respStmt>
        <respStmt>
          <resp>NLP expert</resp>
          <persName>
            <surname>Horváth</surname>
            <forename>Péter</forename>
          </persName>
        </respStmt>
        <respStmt>
          <resp>XML-editor</resp>
          <persName>
            <surname>Pantyelejev</surname>
            <forename>Natali Andrea</forename>
          </persName>
        </respStmt>
        <respStmt>
          <resp>creator</resp>
          <orgName>Digitális Bölcsészet Tanszék <ref type="url">https://elte-dh.hu/</ref></orgName>
        </respStmt>
      </editionStmt>
      <publicationStmt>
        <publisher>
          <orgName>Digitális Bölcsészet Tanszék<ref type="url">https://elte-dh.hu/</ref></orgName>
        </publisher>
        <idno type="URL">https://dracor.org</idno>
        <idno type="dracor" xml:base="https://dracor.org/id/">hun000001</idno>
        <pubPlace>Budapest<ref type="url">"http://www.geonames.org/3054643</ref>
        </pubPlace>
        <date>2021</date>
        <availability>
          <p>CC BY-SA 4.0<ref type="url">https://creativecommons.org/licenses/by-sa/4.0/</ref>
          </p>
        </availability>
      </publicationStmt>
      <sourceDesc>
        <bibl type="digitalSource">
          <title type="main">Szép magyar komédia</title>
          <title type="sub"/>
          <publisher>Magyar Elektronikus Könyvtárért Egyesület</publisher>
          <ref target="https://mek.oszk.hu/00600/00610/"/>
          <date>2003-03-21</date>
          <respStmt>
            <resp>Original Electronic Edition</resp>
            <persName>
              <surname>Pétery</surname>
              <forename>Kristóf</forename>
            </persName>
            <persName>
              <surname>Kiss</surname>
              <forename>András</forename>
            </persName>
            <persName>
              <surname>Ollé</surname>
              <forename>Krisztián</forename>
            </persName>
          </respStmt>
        </bibl>
        <bibl type="originalSource">
          <title type="main">Szép magyar komédia</title>
          <title type="sub"/>
          <author>
            <persName>
              <surname>Gyarmati Balassi</surname>
              <forename>Bálint</forename>
            </persName>
            <idno type="wikidata">Q379599</idno>
          </author>
          <date>1990</date>
          <pubPlace>Budapest</pubPlace>
          <publisher>Szépirodalmi Könyvkiadó</publisher>
          <idno>ISBN 963 15 4129 0</idno>
        </bibl>
        <bibl type="firstEdition">
          <author>
            <persName>
              <surname>Gyarmati Balassi</surname>
              <forename>Bálint</forename>
            </persName>
            <idno type="wikidata">Q379599</idno>
          </author>
          <title type="main">Szép magyar komédia</title>
          <date type="print" when="1656">1656</date>
          <date type="premiere">unknown</date>
          <date type="written" when="1589">1589</date>
          <publisher>unknown</publisher>
          <pubPlace>unknown</pubPlace>
        </bibl>
      </sourceDesc>
    </fileDesc>
    <profileDesc>
      <langUsage>
        <language ident="hu"/>
      </langUsage>
      <particDesc>
        <listPerson>
          <person sex="MALE" xml:id="prologus">
            <persName>PROLOGUS</persName>
          </person>
          <person sex="MALE" xml:id="credulus">
            <persName>CREDULUS</persName>
          </person>
          <person sex="FEMALE" xml:id="julia">
            <persName>JULIA</persName>
          </person>
          <person sex="MALE" xml:id="licida">
            <persName>LICIDA</persName>
          </person>
          <person sex="FEMALE" xml:id="briseida">
            <persName>BRISEIDA</persName>
          </person>
          <person sex="MALE" xml:id="sylvanus">
            <persName>SYLVANUS</persName>
          </person>
          <person sex="FEMALE" xml:id="galatea">
            <persName>GALATEA</persName>
          </person>
          <person sex="MALE" xml:id="dienes">
            <persName>DIENES</persName>
          </person>
          <person sex="FEMALE" xml:id="echo">
            <persName>ECHO</persName>
          </person>
        </listPerson>
      </particDesc>
    </profileDesc>
  </teiHeader>
  <text>
    <front>
      <castList>
        <head type="title">EZ KOMÉDIÁBAN SZÓLÓ BESZÉLŐ SZEMÉLYEKNEK NEVEK</head>
        <castItem>
          <role><roleName>PROLOGUS</roleName>férfi, az komédiaszerző szólója</role>
        </castItem>
        <castItem>
          <role><roleName>CREDULUS</roleName>, kinek igazán Thyrsis volna neve, férfiú</role>
        </castItem>
        <castItem>
          <role><roleName>JULIA</roleName>, Credulusnak szeretője, kinek igazán Angelica neve,
            asszony</role>
        </castItem>
        <castItem>
          <role><roleName>LICIDA</roleName>, Credulusnak barátja, férfi</role>
        </castItem>
        <castItem>
          <role><roleName>BRISEIDA</roleName>, Juliának jó barátja, Credulusnak Juliánál szolgálója,
            asszony</role>
        </castItem>
        <castItem>
          <role><roleName>SYLVANUS</roleName>, Credulusnak hitves atyjafia, férfi</role>
        </castItem>
        <castItem>
          <role><roleName>GALATEA</roleName>, Sylvanusnak szeretője, asszony</role>
        </castItem>
        <castItem>
          <role><roleName>DIENES</roleName>, Sylvanusnak juhásza, parasztember</role>
        </castItem>
        <castItem>
          <role><roleName>ECHO</roleName>, tündérasszony</role>
        </castItem>
      </castList>
    </front>
    <body>
      <div type="act">
        <head type="title">ELSŐ SZÍN</head>
        <div type="scene">
          <head type="title">ACTUS I. SCENA I.</head>
          <p>
            <stage>Credulus szól őmagában az Hajnalnak.</stage>
          </p>
          <sp who="#credulus">
            <speaker>CREDULUS.</speaker>
            <p>Ó, én veszett fejem! Medgyek immár, ha még piros hajnal is öregbéti, gerjeszti az én
              keseredett szívemben felgyúlt buzgó nagy szerelmemnek tüzét, midőn reggel az embereket
              dologra s az barmokat munkára s egyébféle állatokat is s nyájakot az legelő helyekre
              széllyel fekövő helyekből felserkent s felindít! Ó, szép Hajnal, néked szólok, mert te
              vagy oka az én fájdalmimnak! Ímé, csak alig setétülnek vala tegnap az odúk, hogy ismét
              az te világosító piros fényedet kívánom vala látni! De nem tudok mit tenni, mert magam
              sem tudom, mit kívánjak: az napot avagy étszakát, azmint az szerelem az én búmot
              öregbéti s enyhéti. Mert éjjel (azmikor már nem látom az én kegyetlen
              tündérasszonyomnak fene ábrázatját), igaz, hogy nem alhatom akkor, csak
              nyughatatlankodom, de mindennyi nyughatatlanságomban is ugyan bízom azért, hogy holdá
              kélve megláthatom az ő áldott személyinek dicsőséges fényét, sőt remélem is, hogy
              talám immár megelégedvén az én könnyhullatásimmal, kegyesen is fordítja boldogító
              szemeit reám. Ez ilyen bizodalmomban lévén penig éjjel; azonban reggel, midőn te ismét
              elérkezel, az csillagokot lassan-lassan elemésztvén, hogy az eget az setétségnek
              homályából megtisztítod, alig várom, hogy lássam az szép, de igen vad Juliát, az én
              szívembéli eleven tűznek kegyetlen gyútóját. De látván akkor is, csak szokása szerint
              néki hozzám kedvetlen voltát s haraggal reám fordult szemeit, nem tudok mit tenni,
              hanem csak széllyel bujdosom, sírván s fohászkodván, merthogy nyilván látja, hogy noha
              eléggé epedek s kesergek érette, de mindenképpen megcsalatkozom nappal abban, azmit
              éjjel felőle remélek. Nincs azért immár semmi reménségem, kivel csak tengethessem s
              hitegessem is keseredett lelkemet, sőt búm könnyebbségére csak hízelkedni sem tudok
              immár semminémő gondolattal magamnak, én szegén nyavalyás, mert látom, hogy minden
              bizodalmom csak héában való, s az én véghetetlen szerelmemnek snincs orvossága,
              sehonnan, senkitűl semmi jót nem tudok várnom, semmi segítséget. Ó, keserves gonosz
              szerencse, ó, dicsőült szépség, dühödt kegyetlenség, mely igen nagy szerencsétlen s
              igen keseredett temiattad az én szarándok árva életem! Ki reméntelen veszélyre jutott
              igyem! Oda vagyon immár minden örömem, kedvem! Ó, átkozott szerelem, szerelem!</p>
          </sp>
        </div>
        <div type="scene">
          <head type="title">ACTUS I. SCENA II.</head>
          <p>
            <stage>Credulus szól egy barátjával, Licidával.</stage>
          </p>
          <sp who="#licida">
            <speaker>LICIDA.</speaker>
            <p>Mi dolog, társ, Credule, hogy itten keröl mind az te siralmiddal zengenek széllyel az
              vadon erdők?</p>
          </sp>
          <sp who="#credulus">
            <speaker>CREDULUS.</speaker>
            <p>Hagyj békét, Istenért kérlek! Ha Isten az te majorságidat minden égiháborútúl
              megótalmazta, s fejedet sem látta semmi búval-bánattal, kérlek, ne indíts fel az én
              régi keserőségemet ne kérdd az én siralmimnak okát, mert azzal csak nyitod az én
              keserőségemnek régi sebeit!</p>
          </sp>
          <sp who="#licida">
            <speaker>LICIDA.</speaker>
            <p>Sőt annál inkább mondd meg, társ, mert tudod, hogy enheszik embernek bánatja bízott
              barátival való beszélgetéstől!</p>
          </sp>
          <sp who="#credulus">
            <speaker>CREDULUS.</speaker>
            <p>Ne hidd azt, társ, mert nincs annyi kalász Szent Iván havában, sem Szent Mihály
              havában annyi szőlőszem, amennyiszer különben tapasztaltam azt én meg énmagamon. De ha
              ugyan meg akarod érteni az én régi keserves siralmimnak okát, megmondom, azmennyire
              siralmimtúl s fohászkodásimtúl lehet. Ó, ó, ó, ó, ó!</p>
          </sp>
          <sp who="#licida">
            <speaker>LICIDA.</speaker>
            <p>Ne sírj! Hadd el immár! Beszéld meg, azmiért ilyen igen keseregsz! Ki tudja, talám én
              is használhatok, szolgálhatok ez mostani nyavalyádban!</p>
          </sp>
          <sp who="#credulus">
            <speaker>CREDULUS.</speaker>
            <p>Ezt értsed előszer, hogy Candia az én hazám, Credulus sem igaz nevem, noha itt az
              környékben mind ez világ annak hív s tart engemet.</p>
          </sp>
          <sp who="#licida">
            <speaker>LICIDA.</speaker>
            <p>Hát micsoda szerencsétlenség űzött ki tégedet édes hazádból, s micsoda kegyetlen
              csillag készerített Credulus nevire tégedet?</p>
          </sp>
          <sp who="#credulus">
            <speaker>CREDULUS.</speaker>
            <p>Gyermekkoromban, mikoron volnék tizenharmadfél esztendős, azminémő városban laktam,
              ottan közel egy kies völgyben egyéb gyermektársaimmal gyakran múlattam
              gyermekjátékban. Ugyanazon városból abban az völgyben sok leánygyermekek is szoktanak
              vala egybengyűlni az játék kedveért s múlatságért. Ki koszorút kötett, s ki táncolt, s
              ki játszott, ki verset éneklett. Egykor azért, midőn egynéhányat külön az többitűl
              versent énekelni látnék, láték egy szüzet közöttek, ki mind szépséggel s mind
              gyönyörőséggel, illendő magaviseléssel, ékességgel, kedvességgel az többit naggyal
              meghaladta volna. Nem tudám, ha természetimből lőn-é vagy az szerelemtűl (mert gyermek
              szíviben ritkán szokott az szerelem uralkodni), de nem tűrhetém, hanem mindjárt az
              szép Angelicához menék, s beszélleni kezdék véle s tréfálni: hol szóval s hol
              egyébképpen. Végezetre versent akarék véle énekelni, ilyen okkal, hogy valamelyikünk
              jobban énekelne, annak adna az másikunk minden versért egy-egy csókot. Így hol ő
              csókolt engemet s hol én őtet. Nékem mindegy volt, akár vesztettem s akár nyertem,
              mert annyi károm volt az nyerésben is, mint az vesztésben.</p>
          </sp>
          <sp who="#licida">
            <speaker>LICIDA.</speaker>
            <p>Ó, boldog s igen szerencsés ember, ki minden kívánságodban annyi jótételét [vetted]
              az szerelemnek hozzád!</p>
          </sp>
          <sp who="#credulus">
            <speaker>CREDULUS.</speaker>
            <p>Sőt boldogtalan szerencséjőnek mondj inkább, mert kevés ideig tarta az az örvendetes
              állapat közöttünk, mert az én gonosz szerencsémnek átkozott csillaga az én örvendetes
              időmnek gyönyörű fényét hamar az nagy búval s véletlen veszéllyel, mint egy sűrő
              köddel, úgy elteríté! Ó, mely igen közel jár az bánat mindenkor az vigassághoz! De
              hogy szerencsétlenségemet megértsed, egész esztendeig tartott vala immár az áldott
              szerelem énközöttem és Angelica között, mely ideig senki nem irigykedett reánk, senki
              sem igyekezett egymástúl elszakasztani bennünket, hanem végre ugyanazon képtelen
              szépség, ki engemet rabbá tött vala, más legénnek is eszét veszté. Mely legén, midőn
              éntőlem Angelicát semmiképpen magához nem hajthatná (mert igen igazán szeretett vala
              engem Angelica), gyűlölségben es az áruló az Angelicához, jóllehet azt értette, hogy
              inkább szeretne, mint azelőtt. Irigyelvén azért és szomjúhozván az átkozott az én
              jómot, kivel örömömben már békével egész esztendőt töltöttem vala, s egy nap, midőn
              Angelica fáradva s izzadva hazamenne, s egy szép tiszta forrás mellett ülvén innya
              akarna, addig hazudoza az áruló kerőle, hogy mérges italt áda szegénnek meginnya.</p>
          </sp>
          <sp who="#licida">
            <speaker>LICIDA.</speaker>
            <p>Ah, nagy kegyetlenség, ó, hitetlen gonosz ember, hogy vehetett ilyen rettenetes
              vétket lelkére! De mint jára oztán az ital után szegén Angelica?</p>
          </sp>
          <sp who="#credulus">
            <speaker>CREDULUS.</speaker>
            <p>Mint mihelt az dolgot meghallám, ottan hazafutamám, s látván, hogy egyedöl verteng
              ott az földen, s az ég felé felemelvén kegyes szemeit s kezeit, fullodozva kiáltá,
              azmint lehete, nevemet; mihelt penig inték ottan, szegén reám emelvén kegyes szemeit,
              azmint lehete, mondá igen lassan, hogy én magam is csak alég érthettem vala, s mond:
              Én édes nagy jóm, én immár elhadlak, mert az én szörnyű halálomnak oka csak az irigy
              Montan: ő áda álnoksággal mérget meginnom. Ezt hallván elkeseredém, és, mint
              reméntelen, eszeveszett ember, nagy búmban az erdőre futék, s bujdosni indulék.</p>
          </sp>
          <sp who="#licida">
            <speaker>LICIDA.</speaker>
            <p>Látd-é, hogy végre is az szerelemnek csak kín, bú s keserűség gyümölcse!</p>
          </sp>
          <sp who="#credulus">
            <speaker>CREDULUS.</speaker>
            <p>Hogy penig az szegén vén atyám híre nélkül való eljöttömet ne alítaná arra, hogy vagy
              vad szaggatott volna el, vagy menny ütett volna meg, annál inkább ne kesergene szegén
              vén atyám rajtam, egy atyámfiának mindeneket megjelenték. Azulta penig, miolta
              Angelica ez világból kimúlt, azolta immár tízszer rekesztette bé erős faggyal az szép
              forrásokot az erős tél, s az jó nyár is megannyiszor szabadította meg folyásokot, de
              mindennyi ideig is még csak emberjárta ösvént sem láttam, hanem csak itt bujdostam
              széllyel az erdőken. Mindennyi nyavalyás életemben is penig, noha már tíz esztendeje,
              azmint mondám, hogy itt bolgok, nyomorgok, sem az rút havasokon való keserves
              bujdosás, sem édes hazámtól való messze távozás, sem éhség, sem szomjúság, sem hó, sem
              hideg, sem eső nem felejteté el vélem az én szerelmes egyetlenegy lelkemet.</p>
          </sp>
          <sp who="#licida">
            <speaker>LICIDA.</speaker>
            <p>Bizon, ha sem az nyavalyás élet, sem az messze távozás nem olthatá, sőt meg sem
              lágyíthatá benned az te nagy buzgó szerelmedet, ennyi sok esztendőknek mégis meg
              kellett volna enyhíteni, mert tudó dolog, hogy az esztendők még az követ, vasat is
              elfogyatják.</p>
          </sp>
          <sp who="#credulus">
            <speaker>CREDULUS.</speaker>
            <p>Ó, azok sem, egy szálnyéra is, sőt egy mákszemnyire sem mosdolhatták ki az Angelica
              ábrázatját. Ő maga, az Szerelem, önnen két kezivel lelkemnek kellő közepette metszette
              vala bennem. Így azért immár, midőn az időnek hosszú voltával sem várnám semmi
              könnyebbségemet, csak azon járok vala, hogy az Angelicához valamennyire hasonló
              kegyest találhatnék. Egykor azért, sok héában keresésem után, láték egy vízparton egy
              igen szép asszont, hogy az tudatlan halakot horogra csalogatná, kinek kegyes személye
              annyira hasonlónak tetszék az szegén Angelicához, hogy ha bizonnyal nem tudtam volna
              szegénnek az átkozott méreg miatt való szörnyű halálát, százszor meg mertem volna
              rajta esküdni, hogy ugyanaz az Angelica.</p>
          </sp>
          <sp who="#licida">
            <speaker>LICIDA.</speaker>
            <p>Énnékem úgy tetszik, hogy az oly szerelmes embernek, ki távol vagyon szerelmesétől,
              nem kétes, könnyebbségére esik, ha másat lát, szeretőjéhez hasonló képet vagy
              termetet.</p>
          </sp>
          <sp who="#credulus">
            <speaker>CREDULUS.</speaker>
            <p>Ingyen jól meg sem nézhettem az ő szép, világoskodó szemeit, hogy mindjárt érzém
              szívemnek erejében hatni az szerelemnek titkos lángját.</p>
          </sp>
          <sp who="#licida">
            <speaker>LICIDA.</speaker>
            <p>Mint jártál oztán véle? Szóltál néki?</p>
          </sp>
          <sp who="#credulus">
            <speaker>CREDULUS.</speaker>
            <p>Talám tízszer tátottam fel az számot, hogy megjelentsem néki szerelmemet, és
              mindenszer valami félelem rettente el. Kiben úgyan elhűltem, csak olyan voltam, mint
              az néma. Csak egyetlenegy szót nem tudék néki mondani, úgy megtartóztatta bennem is az
              nyelvemet. Az asszony - látván, hogy csak reá ámodtam vala - nagy szemérmetesen
              elpirola, s az vesszőt is, azkivel horgász vala, elejtvén, lehajtá fejét, s nagy
              hallgatva egy sűrő bokorban ballaga, s elrejtezék előttem.</p>
          </sp>
          <sp who="#licida">
            <speaker>LICIDA.</speaker>
            <p>Ki hamar elment volt!</p>
          </sp>
          <sp who="#credulus">
            <speaker>CREDULUS.</speaker>
            <p>Aznapságtúl fogva, noha már kétszer hozta elő az jó nyár az ő gyümelcsét, az tél is
              annyiszor fosztotta meg az füveket az szép virágoktúl, nemhogy ő énrajtam könyörülne,
              nemhogy siralmim miá esnék, de még inkább keményül ellenem, s kegyetlenkedik rajtam.
              Ez azért oka, atyámfa, az én bánatimnak és siralmimnak; annak is, hogy onnan ennél
              tovább nem bujdostam, hanem itt véletek az erdőben maradtam. Bizony, hogy azt hittem,
              hogy ha szinte az én esedezésem s könyörgésem meg nem lágyinthatná is hozzám az Julia
              kemén szívét (mert Julia neve az vízparton láttam szép asszonnak), talám Briseida, az
              ő hív társa, ki egy igen tudós, okos asszonállat, vagy szép szovával, vagy bölcs
              tudományával megengesztelhetnéje az ő kemén szüvinek győzhetetlen erejét hozzám. De
              azmint látom, csak héában fáradunk mindketten is abban, mert nem látom, hogy semmi
              kélne dolgunkban.</p>
          </sp>
          <sp who="#licida">
            <speaker>LICIDA.</speaker>
            <p>Hadd járjon, társ, ne essél kétségben, s ne is búsulj felettébb az te szép
              szerelmesednek kemén természetén. Mi lehet keményebb az márvánkőnél, s mi lehet
              viszont lágyabb az víznél? Mégis, látd-é, hogy ugyan végre is meglikasztja az kemén
              márvánkövet az lágy víznek gyakorta való csepegése? Bízzál csak az szerelemben s
              könyörögj néki, reá felelek, úgy megtanít, mint járj érette s minémő mesterséggel vesd
              meg az hálót utána, hogy ha az egyikben nem is, de az másikban meg kell esni! Oztán ha
              ugyan semmi egyéb néked nem használhatna is, csak az idő is, lehetetlen, hogy valamel
              későre meg nem engesztelné hozzád őtet. Hallottam, hogy idővel ebnek foga kopik, déceg
              lónak is háta túrosodik. Én is penig valamiben használhatok, parancsolj, és örömest
              szolgálok. Elmégyek, valami nádat szedek az ház héjára, hogy az eső reám ne
              csepegjen.</p>
          </sp>
        </div>
        <div type="scene">
          <head type="title">ACTUS I. SCENA III.</head>
          <p>
            <stage>Dienes, az Sylvanus juhásza szól Credulussal.</stage>
          </p>
          <sp who="#dienes">
            <speaker>DIENES.</speaker>
            <p>Bestyéje, lám ugyan jő az sok veszél fejemre, mint az sok légy az jungátára. Oly nap
              nincs, hogy vagy juhaimot, vagy kecskémet el ne lopnák!</p>
          </sp>
          <sp who="#credulus">
            <speaker>CREDULUS.</speaker>
            <p>Ahon jő Dienes, az társom juhásza, majd megkérdem, ha látta-é ma az én szerelmes
              Juliámot? Hallád-é, Dienes, láttad-é ma valahol?</p>
          </sp>
          <sp who="#dienes">
            <speaker>DIENES.</speaker>
            <p>Vigyen el, csaknem mondám, mi! Hagyj békét, gondom vagyon most. Egy kecskémet lopák
              el, azt kell megkeresnem.</p>
          </sp>
          <sp who="#credulus">
            <speaker>CREDULUS.</speaker>
            <p>Állj, mondok, láttad-é valahol?</p>
          </sp>
          <sp who="#dienes">
            <speaker>DIENES.</speaker>
            <p>Láttam, csaknem mondám, mit!</p>
          </sp>
          <sp who="#credulus">
            <speaker>CREDULUS.</speaker>
            <p>Mi lehet, eszed vesztő?</p>
          </sp>
          <sp who="#dienes">
            <speaker>DIENES.</speaker>
            <p>Hagyj békét, ne szólj, az Istenért!</p>
          </sp>
          <sp who="#credulus">
            <speaker>CREDULUS.</speaker>
            <p>Mi dolog? Csak két szóra! Hallád, jámbor vagy, Dienes!</p>
          </sp>
          <sp who="#dienes">
            <speaker>DIENES.</speaker>
            <p>Lám, szinte mint egy dönge bogár, úgy búsítasz! Mi kell?</p>
          </sp>
          <sp who="#credulus">
            <speaker>CREDULUS.</speaker>
            <p>Mondd meg, ha láttad-é valahol az én tündérasszonyomot, azki az én szívemet
              ellopta?</p>
          </sp>
          <sp who="#dienes">
            <speaker>DIENES.</speaker>
            <p>Ha eszemben vehettem volna, mikor az szívedet ellopta, egy kis darabot mégis elkértem
              volna benne az boglocskámnak, mert majd negyednapja, hogy semmit nem ött szegén!
              Hiszem bolondságot beszéltek ti, kik így szeretkeztek! Bolond ha szíved nem vólna,
              valyon s szólhatnál-é vagy egy kukkot? Vaj lopták volna el úgy az én kecskémet, azmint
              az te szívedet, tőlem, nem kellene most semmit fáradnom.</p>
          </sp>
          <sp who="#credulus">
            <speaker>CREDULUS.</speaker>
            <p>No, ageb, no! Mondd meg, láttad-é az én kegyesemet, mondd meg!</p>
          </sp>
          <sp who="#dienes">
            <speaker>DIENES.</speaker>
            <p>Mondd meg te is hát, ha láttad-é az én kecskémet?</p>
          </sp>
          <sp who="#credulus">
            <speaker>CREDULUS.</speaker>
            <p>Láss agebet az zöld ágon! Mondd meg, ha láttad-é az én virágomot?</p>
          </sp>
          <sp who="#dienes">
            <speaker>DIENES.</speaker>
            <p>Hogy tudom, micsoda az te virágod, ha meg [nem] nevezed? Látod, hogy rakva az mező az
              sok szép virágszállal, s nevezd meg, melyik az, mert én próféta nem vagyok!</p>
          </sp>
          <sp who="#credulus">
            <speaker>CREDULUS.</speaker>
            <p>Mégsem tudod-é, ki neve? Én azt hittem hogy azmennyiszer szólottam uraddal felőle,
              hogy bár meg ne nevezzem is, tudod, mit akarok!</p>
          </sp>
          <sp who="#dienes">
            <speaker>DIENES.</speaker>
            <p>Néma gyermeknek anyja sem érti szavát! Én sem érthetem mondatlan, te mit akarsz. Ha
              nem tudom, mikor rezet mutatsz, reám köszönnéd azkor.</p>
          </sp>
          <sp who="#credulus">
            <speaker>CREDULUS.</speaker>
            <p>Julia az, azkit kérdek.</p>
          </sp>
          <sp who="#dienes">
            <speaker>DIENES.</speaker>
            <p>Hohohó! Nem veszett volna néked még el az szemed fénye! Szép simácska ám az! Kövérke,
              pirosocska, jó űzőcske, mint egy nyúlcímerecske! Oly fejér, mint az én ingem karácson
              napján! Az melle, mint egy gömbelő retkecske; az orcája, mint egy parlagi rózsa; az
              ajaka, mint egy kis megért cseresnye; oly fejér az foga, mint egy lisztláng; az orra
              vékon, hosszúcska, mint egy lyukon hámzott salátatorzsácska; jó szagó penig, mint az
              [szemei, mint az] én cickémnek az kemencében. De hallád, en az tanács, ellégy anélkül,
              mert bizony egyben hordjuk az gubát!</p>
          </sp>
          <sp who="#credulus">
            <speaker>CREDULUS.</speaker>
            <p>Miért? Mi gondod vagyon néked reá?</p>
          </sp>
          <sp who="#dienes">
            <speaker>DIENES.</speaker>
            <p>Az, hogy Sylvanus szeretője.</p>
          </sp>
          <sp who="#credulus">
            <speaker>CREDULUS.</speaker>
            <p>Melyik Sylvanusé? Az uradé-é?</p>
          </sp>
          <sp who="#dienes">
            <speaker>DIENES.</speaker>
            <p>Az tott, bezzeg!</p>
          </sp>
          <sp who="#credulus">
            <speaker>CREDULUS.</speaker>
            <p>Ne játsszál!</p>
          </sp>
          <sp who="#dienes">
            <speaker>DIENES.</speaker>
            <p>Ki vagy szegén? Mindenkor együtt vadtok az gazdámmal, mindéltig egymás nyakán
              csüggötök, mint az harang az én bakom nyakán, s mégsem tudod?</p>
          </sp>
          <sp who="#credulus">
            <speaker>CREDULUS.</speaker>
            <p>Lehetetlen dolog, hogy azki énnékem ilyen meghitt, megpróbált barátom, minden
              titkomnak tudója, hogy az énnékem ily hamisat tenne!</p>
          </sp>
          <sp who="#dienes">
            <speaker>DIENES.</speaker>
            <p>Azt nem tudom, mint vadtok: hamisok-é vagy igazok-é, de ezt jól tudom, hogy Sylvanus
              inkább szereti Juliát, mint az héja az tikfiat. No, maradj el, énnékem az kecskét kell
              megkeresnem, mert szolgálatomban tudják, ha meg nem lölem.</p>
          </sp>
          <sp who="#credulus">
            <speaker>CREDULUS.</speaker>
            <p>Állj, mondok, várj, édes bátyám, csak egy kevéssé! Hallád, Dienes, Dienes! Elmégyik.
              Csak kár! Ó, keserves, állhatatlan szerencse, micsoda új bút forralsz ismét fejemre!
              Kell hinni valyon, hogy Sylvanus ilyen nagy árultatást míveljen valaha rajtam? Azki,
              úgy tetszett, hogy még az két szeménél is szeret inkább vala engemet, én is mindennémő
              titkomot megjelentettem őnéki, reá bíztam s reá támaszkodtam s reá hadtam magamot! Nem
              tudom, mit higgyek, de míg besetétedik, vígére mégyek, s kivészem kétségemet belőle; s
              ha ugyan igaz lészen az juhász szava, meglátja, hitemre, hogy úgy állom meg bosszúmot,
              azmint olyan áruló érdemli.</p>
          </sp>
        </div>
        <div type="scene">
          <head type="title">ACTUS I. SCENA IV.</head>
          <p>
            <stage>Sylvanus szól őmagában, nézvén széllyel Juliát.</stage>
          </p>
          <sp who="#sylvanus">
            <speaker>SYLVANUS.</speaker>
            <p>Csak egy ösvényen sem tudom az én szerelmes szép Juliámnak kisded nyomát! Ej, jól
              juta eszemben, néha amaz völgyen látám, hogy hol léppel, hol kelepcével
              madarászdogált. Majd azfelé ballagok, s nyugodván az jó szagó füvekben, mégis
              énekeldegélek, s úgy múlatom el addig az időt, míg valahol megláthatom itt az
              tengerszakadék mellett:</p>
            <lg>
              <l>Ó, nagy kerek kék ég, dicsőség, fényesség,</l>
              <l>csillagok palotája,</l>
              <l>Szép zölddel béborult, virágokkal újult</l>
              <l>jó illatú föld tája,</l>
            </lg>
            <lg>
              <l>Csudákat nevelő, gállyákat viselő</l>
              <l>nagy tenger morotvája!</l>
              <l>Mi haszon énnékem hegyeken-völgyeken</l>
              <l>bujdosva nyavalyognom,</l>
            </lg>
            <lg>
              <l>Szörnyű havasokon fene párduc módon</l>
              <l>kietlenben bolyognom,</l>
              <l>Tövis közt bokorban, sok esőben, hóban</l>
              <l>holtig csak nyomorognom?</l>
            </lg>
            <lg>
              <l>Medvéknek barlangit, vadak lakóhelyit</l>
              <l>mi haszon, hogy béjárom?</l>
              <l>Emberek nem lakta földön ily régolta</l>
              <l>mi jutalmamat várom?</l>
            </lg>
            <lg>
              <l>Ha mindenütt éget szerelem engemet,</l>
              <l>mind búm, kínom csak károm.</l>
              <l>Sokszor vadászással, szép madarászással</l>
              <l>én mind csak azon voltam,</l>
            </lg>
            <lg>
              <l>Hogy nagy szerelmemet, ki forral engemet,</l>
              <l>szívemben mint megoltsam,</l>
              <l>De semmit nem nyertem véle, sőt vesztettem,</l>
              <l>mert inkább égtem, gyúltam.</l>
            </lg>
            <lg>
              <l>Mert valahol járok s valamit csinálok,</l>
              <l>elmémbe mind ott forog</l>
              <l>Julia szép képe, gyönyörű beszéde,</l>
              <l>lelkem érte forr, buzog,</l>
            </lg>
            <lg>
              <l>Valahová nézek, úgy tetszik szememnek,</l>
              <l>hogy mind előttem mozog.</l>
              <l>Noha felmetszette szívem közepette</l>
              <l>Cupido néki képét</l>
            </lg>
            <lg>
              <l>Gyémánt szép bötűkkel maga két kezével,</l>
              <l>de mégis szép személyét</l>
              <l>Nézni elűz éngem, noha nyilván érzem,</l>
              <l>hogy csak vallom gyötrelmét.</l>
            </lg>
            <lg>
              <l>Más kegyes is engem szeret, de én őt nem,</l>
              <l>noha követ nagy híven,</l>
              <l>Azért, mert az Isten, csodául nagy bölcsen,</l>
              <l>csak Juliára éppen</l>
            </lg>
            <lg>
              <l>Minden nagy szépséget e földön úgy szerzett,</l>
              <l>hogy senki szebb ne légyen.</l>
              <l>Ó, énreám dihüdt, elvesztemre esküdt</l>
              <l>igen hamis szerelem!</l>
            </lg>
            <lg>
              <l>Miért nem holdultatsz meg annak, kit jártatsz</l>
              <l>utánam szerelmessen?</l>
              <l>S mire kedvem ellen gyútasz ahhoz engem,</l>
              <l>aki megnyerhetetlen?</l>
            </lg>
            <lg>
              <l>De te törvényidnek, noha csak vesztenek,</l>
              <l>kételen kell engednem,</l>
              <l>Zsámolyul vetettél, rabjává ejtettél</l>
              <l>mert Juliának engem,</l>
            </lg>
            <lg>
              <l>Kínját, hiszem csoda, hogy mintha jó volna,</l>
              <l>oly örömest viselem.</l>
              <l>Mint az leppentőcske gyertyaláng közibe</l>
              <l>magát akartva üti,</l>
            </lg>
            <lg>
              <l>Nem gondolván véle, hogy gyertyaláng héve</l>
              <l>meg is égeti, süti,</l>
              <l>Szívem is ekképpen Julia szenében</l>
              <l>magát örömest fűti.</l>
            </lg>
            <lg>
              <l>Hatalmas szemei, haragos beszédi</l>
              <l>engem noha vesztenek,</l>
              <l>De minden szépségnél, minden szerelemnél</l>
              <l>mégis inkább tetszenek,</l>
            </lg>
            <lg>
              <l>Rajta esik, hal, vész lelkem, s csak az nehéz,</l>
              <l>hogy tart számkivetettnek.</l>
              <l>De ám akar medgyen vélem bár szerelem,</l>
              <l>szabad légyen már véle,</l>
            </lg>
            <lg>
              <l>Csak hogy ezt engedje kínom érdemébe,</l>
              <l>hogy amint felmetszette</l>
              <l>Juliát szívemben, szinte úgy versemben</l>
              <l>is tessék meg szép képe.</l>
            </lg>
          </sp>
        </div>
      </div>
      <div type="act">
        <div type="scene">
          <head type="title">ACTUS II. SCENA I.</head>
          <p>
            <stage>Julia magában szól, elmélkedvén régi szerelméről.</stage>
          </p>
          <sp who="#julia">
            <speaker>JULIA.</speaker>
            <p>Nem hiszem, hogy ég alatt, föld kerekségében asszonyállat énnálamnál nyavalyásb,
              szerencsétlenb ez világon lehessen senki. Én az én atyám házától, azhol nagy gazdagon,
              nagy kényemre-kedvemre fölnőttem s nevelkedtem vala, holott szép, lágy puha ágyon
              háltam, most messze kibujdosván, az kietlenben élek, s gyászot viselek, ágak közé,
              földen, köven, hol heverek. Bizony, hogy minden hitem ez volt, hogy nemsokára véget
              érne az én keserves bujdosásomban az nevemnek s állapatomnak elváltozása, hamarébb is
              megtalálom így az én lelkemtől szakadt Thyrsisemet. De igen megcsala az reménség, mert
              látom, hogy mégsem elégedett meg az gonosz szerencse az én keserő búmmal. Ó, régi,
              átkozott s igen gonosz szerencse! Mért ádád, hogyha ilyen hamar akarál tőle
              megfosztani? Ó, kegyetlen, istentelen irégység! Ha immár minden jómtól megfosztottál,
              fosztottál volna meg életemtől is; hogyha az én szerelmes Thyrsisem méreg miá alított
              engem megholtnak lenni, s azon való bújában adta bujdosásra magát, ádtad volna, hitt
              volna bizon dolgot, s holtam volna meg ugyan valóban, hogy ok nélkül ne bujdosnék
              miattam nyomorultan ez világ kerekségében gében széllyel, szegén nyavalyás!</p>
          </sp>
        </div>
        <div type="scene">
          <head type="title">ACTUS II. SCENA II.</head>
          <p>
            <stage>Briseida s Julia szól egymással.</stage>
          </p>
          <sp who="#briseida">
            <speaker>BRISEIDA.</speaker>
            <p>Isten ádjon jó napot, Julia, meg hozzád jüvék!</p>
          </sp>
          <sp who="#julia">
            <speaker>JULIA.</speaker>
            <p>Valami nagy gondod vagyon most? Ne bántson, Istenért kérlek!</p>
          </sp>
          <sp who="#briseida">
            <speaker>BRISEIDA.</speaker>
            <p>Nézsze, mit beszél! Azt sem tudja, mi szóm vagyon véle!</p>
          </sp>
          <sp who="#julia">
            <speaker>JULIA.</speaker>
            <p>Talám tudom. Fogadjuk, ismét az Credulus szerelmiről akarsz, s egyéb hű szokásod
              szerént, trécselni vélem s előttem!</p>
          </sp>
          <sp who="#briesida">
            <speaker>BRISEIDA.</speaker>
            <p>Reá találád. De csak egy kicsin dolgon esedezik szegén, kit ha meg nem engedsz,
              embernek sem tartlak, hanem kőnek ezután. Csak azon könyörög, nézszed, hogy előttem
              beszélhessen vagy két szót véled.</p>
          </sp>
          <sp who="#julia">
            <speaker>JULIA.</speaker>
            <p>Jaj, jó Briseida, mit beszélsz? Lám, azelőtt is sokszor megmondottam, hogy mindketten
              csak héában halásztok, afelől mást kereshettek. Kérlek, Istenért, mondd meg néki,
              vesse másban reménségét, mert előbb elfut az oroszlány az szarvas előtt, mint én
              elváltoztassam az én tökéllett s elvégezett tiszta szándékomot!</p>
          </sp>
          <sp who="#briseida">
            <speaker>BRISEIDA.</speaker>
            <p>Ki kemény vagy! Bárcsak ezeredrészét érzenéd is az fájdalomnak, kiket ő szenved
              éretted, nyavalyás, bizony megszelídülnél s jobban beszélnél! Ha csak azt sem akarod
              szegénnek megengedni? Nem-é?</p>
          </sp>
          <sp who="#julia">
            <speaker>JULIA.</speaker>
            <p>Lám, mondom, hogy nem, nem, nem! Mégsem érted-é?</p>
          </sp>
          <sp who="#briseida">
            <speaker>BRISEIDA.</speaker>
            <p>Vaj, esztelen, lészen még oly idő, hogy ez mostani dolgodot bizony megbánod; olykor,
              mikor nem tehetsz róla, akkor fordítanád meg örömest az szókot, ha lehetne, de késő
              lész akkor! Ilyen szép s ilyen nevezetes s ilyen jeles legén szeret tégedet, kinek
              sohol itt az környékben nincsen mása, s mégsem kell néked? Nem olyan ám az, mint
              némely tejes szájók, kiknek, mint hogy serte snincs az orcájokon, azonképpen okosság
              snincsen fejekben. Hallod, mely hajlandók s mint nyargalnak s mint változnak té-tova
              az szerelemben. Akármely szépecskék tekintetre is, de oly könnyen mozdulnak, mint az
              aszú levél, akármi kis szél előtt is. Talám azt hiszed, hogy rút véle, hogy ilyen
              szakállos? Hiszem azzal szép az férfi! Mit ér az fa zöld levél nélkül, s az ló is
              minémö az serén nélkül? Az madarak tollokkal s juhok gyapjakkal ékesek, s az legénnek
              is az szakálla ád szépséget, tekintetet és becsületet.</p>
          </sp>
          <sp who="#julia">
            <speaker>JULIA.</speaker>
            <p>S no medgyünk néki, ha szakállos? Metszek a szakállal, aggságával s nemzetségével s
              akár okosságával, ha semmit nem gondolok őmagával?</p>
          </sp>
          <sp who="#briseida">
            <speaker>BRISEIDA.</speaker>
            <p>Ha mindezekkel nem gondolsz, gondolj gazdagságával! Nincs itt sohul nálánál marhásb
              ember, s ha azzal nem gondolsz, ottan csak az tudományával gondolj! Hiszem tudod,
              minémő bölcs, hogy csak éneket is különb-különbféle szép nótákra mond. Az erdők is
              úgyan zöngenek, az madarak repösnek belé, sőt még az szép vadak is örölnek örömekben,
              de még Echo is, noha tündérasszon, megfelel néha verseire, mikor valamiről szól néki;
              s ezt nem szereted ám te? Nézhetdsze, talám azt akarnád, hogy felakasztaná magát
              éretted?</p>
          </sp>
          <sp who="#julia">
            <speaker>JULIA.</speaker>
            <p>Attól nem kell félteni, nem veszti el magát, nem hirtelenkedik véle! Bár ne félts,
              nem oly berce!</p>
          </sp>
          <sp who="#briseida">
            <speaker>BRISEIDA.</speaker>
            <p>Miben tetszik meg inkább az halandó természet az kegyesség s nemes erkölcs, mint ha
              azt szereti ember, azkit tisztességére szeret? Felette bízol, jó leányom,
              szépségedhez, ifjúságodhoz! Nem tudod-é, hogy szépség kevés ideig tart, s igen
              múlandó, romlandó jószág az emberben, s oly, kit az idő is, nemcsak az betegség vagy
              gondviseletlenség vehet el embertől? Ne kételkedjél azért, ha szinte oly fejér vagy
              is, mint az hó s oly piros, mint az rózsa, mert tudod, az hó is hamar elolvad, s az
              rózsák is hamar elhullnak.</p>
          </sp>
          <sp who="#julia">
            <speaker>JULIA.</speaker>
            <p>Csak héában, héában hányod az borsót az falra, csak héában hegedölsz az malomban,
              mert nem szeretem sem most sem ezután; hiszem, érted immár.</p>
          </sp>
          <sp who="#briseida">
            <speaker>BRISEIDA.</speaker>
            <p>Nem tudom, mi vagy ez három közül: kegyetlen-é, vagy istentelen, vagy talám az
              szégyentől rettegsz, s abban nem mersz szerelemben élni? Annak módját leljük! Ez
              széles világ tudja, hogy még az mennybéli Jupiter is forgott szerelemben. Szeretője
              kedveért néha bikává s néha aranyesővé s néha emez-amazzá tűnt.</p>
          </sp>
          <sp who="#julia">
            <speaker>JULIA.</speaker>
            <p>Ó, lám, ugyan megkeserítel! Te az szerelmet beszéled nékem, én penig tudom régen, mi
              űző, mert sok ideje immár, hogy sok keserves nyilait hordozom szívemben! Régen esmérem
              immár súlyos voltát az átkozottnak! Most sem egyébért lakom az erdőben, hanem hogy
              híven és igazán szeretek, s fogadásomban tökéletesen megállok, míg élek!</p>
          </sp>
          <sp who="#briseida">
            <speaker>BRISEIDA.</speaker>
            <p>Nem értem, vérem, mit beszélsz? Szólj nyilván, édesem!</p>
          </sp>
          <sp who="#julia">
            <speaker>JULIA.</speaker>
            <p>Hadd járjon! Ne keseríts ennél is inkább, másszor oztán megmondom!</p>
          </sp>
          <sp who="#briseida">
            <speaker>BRISEIDA.</speaker>
            <p>Értem szavából, hogy jól esméri az szerelmet, noha azt tetteti, mintha nem esmérné.
              Ha azért nem kedveled Credulust, hogy juhászember, az semmi, mert Apollo is őrzett
              barmot szerelmeért. Adonis azonképpen, de azért sokszor feködt ölében Venusnak. Ha
              szégyenled, azt gondolod, hogy talám végére is szemedre vetné, s azt mondaná, hogy
              temagadnak is volt kedved az ő szerelméhez, az semmi. Bár engedett légyen az, hagyd
              reám, önmagam elhitetem véle, hogy immár te ingyen sem tudtad, hanem én csaltalak meg,
              s ő is erővel vett reá, s még őmaga is azt fogja mondani, hogy együgyő menyecske
              lévén, nem állhattál ellene az ő hatalmának is, s az én csalárdságomnak is.</p>
          </sp>
          <sp who="#julia">
            <speaker>JULIA.</speaker>
            <p>De csak kár, hogy szólasz, mert bizon semmi nem kell benne. Szinte elkésem miattad.
              Elmégyek Mirtinámhoz, amaz domb megett vár, hogy együtt madarásszunk.</p>
          </sp>
          <sp who="#briseida">
            <speaker>BRISEIDA.</speaker>
            <p>Eredj, eredj! Nem hadlak, míg mégy ezen, mert az sok vágással dől le az nagy fa.
              Ennél keménebbet is engeszteltem én meg! Hadd csak, el nem mégy, még meglátd,
              kegyetlenke, ha talám nem tudom, mint kerölnél is!</p>
          </sp>
        </div>
        <div type="scene">
          <head type="title">ACTUS II. SCENA III.</head>
          <p>
            <stage>Sylvanussal az régi szeretője, Galatea szól.</stage>
          </p>
          <sp who="#sylvanus">
            <speaker>SYLVANUS.</speaker>
            <p>Ó, siralmas nap, hogy sohol nem találhatok az én édes, szerelmes Juliámot!</p>
          </sp>
          <sp who="#galatea">
            <speaker>GALATEA.</speaker>
            <p>Egészséggel, lelkem, Sylvane!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Istenért kérlek, hagyj békét, tarts dolgod, nem kellesz!</p>
          </sp>
          <sp who="#galatea">
            <speaker>GALATEA.</speaker>
            <p>Volt az ideje, hogy kellettem, nem űzsz vala így el akkor. Jól tudom, hogy immár
              elvetettél előled, maga egyszer az én kezeimet mondod vala gyönyörségeseknek, hóhoz,
              fejér liliomhoz, alabástromhoz, azokhoz hasonlítod vala: az én szememet penig az
              temagad szemed világának nevezed vala, kikkel bár kedvetlen vagy nem akaratommal
              tekintettem is reád: boldognak mondottad magadot utána. Ha penig csak hozzád szóltam
              is fél esztendőben egyszer, nem tudtál örömedben mit tenni. Sőt egyszer valami hitván
              gombostűmet is kaptad vala el, kivel az fátyolt egyengetém az fejemen; az jut-é
              eszedben, mint szeretéd, mint böcsüléd? Úgy tartottad, mint egy szűfájás ellen való
              ereklyét! Ha azért akkor oly igen szerettél, s mindenem oly igen tetszett, most miért
              gyűlölsz oly igen? Miért űzsz el? Mi okaért futsz éntőlem? Miért nem szólsz vélem?
              Valyon nem azon haj, kéz avagy száj-é ez most is, azmint azelőtt volt?</p>
          </sp>
          <sp who="#sylvanus">
            <speaker>SYLVANUS.</speaker>
            <p>Azt nem tagadom. De akaratja egyikünknek sem az most, azki akkor volt. Jut-é
              eszedben, hogy az bárányfi sem ója jobban magát az farkastúl, mint te óvod vala akkor
              magadot éntőlem? Akkor, mondok, mikor az édes szerelmesemet érted elhagyván, inkább
              szeretlek vala téged, mint az gerlice az ő egyetlenegy társát. Én is azért mostan
              inkább gyűlöllek, mint az kígyó az pávát. Ha te akkor mosolygottál az én siralmimon,
              méltó, hogy én is vigadjak s nevessek most az tiéden. Azmikor én akartam, te akkor nem
              akartad. Viszont azért én is nem akarom immár most, azmikor te akarnád, csak ennek
              okaért, hogy valamit kívántam, szerettem, azt most mind gyűlölem s útálom.</p>
          </sp>
          <sp who="#galatea">
            <speaker>GALATEA.</speaker>
            <p>Tudja az igaz Isten, hogy akkor sem gyűlöltelek én tégedet. Ha szinte valami
              idegennek mutattam is magamot hozzád, azt az emberek nyelvétől való féltemben is
              míveltem. Főképpen azért, hogy az tökéletességet s töredelmességet akartam benned
              keresni, s oztán, hogy kevés keserő után jobb űzőven esnék az szerelemnek édes
              gyümölcse. Ah, Sylvane, Sylvane, ki méltán viseled az neved, tudniillik az vadember
              nevet, mert nemcsak szódról s dolgaidról, hanem nevedről is megtetszik az te vad
              természetednek kegyetlen volta! Tudom, jól tudom, hogy Juliára veszett eszed; ki igaz,
              hogy nálamnál ifjabb, de hozzád bizon sem hívebb, sem tökéletesb, s ha szinte oly ifjú
              nem vagyok is, mint ő, de rútabbnak ugyan nem tartom azért magamot nálánál én is. Azmi
              penig igazságot, hívséget s tökéletességet illeti, arra sem őnálánál, sem másnál
              senkinél ez világon alábbvalónak magamot nem tartom. Sőt ha valami dicséretet vagy
              jutalmat érdemel ez világon emberek között az tiszta s tökéletes jámborság, én vagyok
              az, ki bátor szívvel merek azzal kérkedni, hogy egy állat ez föld kerekségében senki
              nincs, ki annak jutalmát s hasznát igazabban s méltábban megérdemli nálamnál.</p>
          </sp>
          <sp who="#sylvanus">
            <speaker>SYLVANUS</speaker>
            <p>Elmégyek előle, mert az napestig sem hágy békét!</p>
          </sp>
          <sp who="#galatea">
            <speaker>GALATEA.</speaker>
            <p>Juss, fuss! Nézsze, mint mégyen az kegyetlen! Ó, én keserves szerencsém, mely
              sanyarúképpen gyötresz engem, hogy azt kell követnem, az után kell fáradnom kedvem
              ellen is, azki elfut előttem! Ó, te hamis szerelem, miért erőltetsz annak szerelmére,
              azki ilyen igen gyűlöli szegén fejemet? Mostan vészem eszemben, hogy igaz volt, azmit
              egyszer beszél vala énnékem Briseida, az szerelemnek igen tudós doktora, hogy azkit
              ember merésznek, szorgalmatosnak vél az szerelemben, arra igaz, hogy ritkán kell csak
              jó szemmel is tekinteni, hogy ne hagyjon ember bizodalmat magán venni, ne alítsa
              embert közmarhává, hanem száján kell viseldegélni jó reménséggel, úgy, hogy az
              kedvetlen tekéntet is kegyelem gyanánt essék néki, de azért ember oztán ha
              megtapasztalja tökéletességét, s nyilván látja, hogy nincs mit félni tőle s miért
              kételkedni hozzá, azkor oztán jó kedved mutasd hozzá néki, hogy az keménség ki ne űzze
              az szerelmet szívéből; mert igen ritkán szokott az szerelemnek újonnan gyúlt tüze oly
              sokáig égni, hol reménséget nem raknak reá s bizodalommal nem gerjesztik. Ó, vajha
              fogadtam volna, s nem kegyetlenkedtem volna azkor ellene, azmikor sok próbálás után
              nagy szántalan dologban megbizonyította vala tökéletes szerelmét hozzám, most bezzeg
              nem nyelnék ennyi keserő sok bút!</p>
          </sp>
        </div>
        <div type="scene">
          <head type="title">ACTUS II. SCENA IV.</head>
          <p>
            <stage>Briseida szól Credulussal.</stage>
          </p>
          <sp who="#briseida">
            <speaker>BRISEIDA.</speaker>
            <p>Ám lásd, ám, ha ilyen rossz ember hazugságához képest kell kétséget s gyanóságot
              fejedre venned! Csudálom, eszes ember lévén hogy ezféle bolondságot hiszesz. Egy csepp
              igazság nincs abban! Hamarébb laknak az halak az száraz homokon, mint az Sylvanus
              felöl én ezt elhiggyem.</p>
          </sp>
          <sp who="#credulus">
            <speaker>CREDULUS.</speaker>
            <p>Hát immár mi hasznaért mondta Dienes énnékem, olyan együgyő paraszt ember valván, ha
              igaz nem volna? Hohó, most vészem eszemben, miért sétál volt gyakorta alá s fel
              Sylvanus uram az Julia háza előtt!</p>
          </sp>
          <sp who="#briseida">
            <speaker>BRISEIDA.</speaker>
            <p>Egyéb szükségeért nem volt-é szabad azon elmenni?</p>
          </sp>
          <sp who="#credulus">
            <speaker>CREDULUS.</speaker>
            <p>Mi szükség volt valyon szinte olyan gyakorta ballagni alá s fel? Vaj, hogy nem tudod,
              hogy az horgon vagyon az eledel, kire az halakot csalogatják?</p>
          </sp>
          <sp who="#briseida">
            <speaker>BRISEIDA.</speaker>
            <p>Ott vagyon az icce, csaknem mondám, mi! Felséges Isten, valyon szeretett-é valaha
              valaki úgy, hogy mástól nem féltette volna szerelmesét, s ki úgyan ne kételkedett s
              gyanakodott volna szerelmeséhez soha?</p>
          </sp>
          <sp who="#credulus">
            <speaker>CREDULUS.</speaker>
            <p>Ok nélkül bizon igen bolondság, azki gyanakodik, de azminek ember bizonyos jelét
              látja, annál is nagyobb bolondság, ha mégsem vészi eszében!</p>
          </sp>
          <sp who="#briseida">
            <speaker>BRISEIDA.</speaker>
            <p>Valyon melyik jelben esméred, hogy szerelmedben elárult Sylvanus?</p>
          </sp>
          <sp who="#credulus">
            <speaker>CREDULUS.</speaker>
            <p>Micsoda nagyobb jel kell annál, ha látom, hogy Julia, ha csak reá tekintek is, ottan
              lehajtja fejét, elfordolván tőlem, menten mégyen előlem? Kicsoda oly vak, azki okát
              annak eszében ne végye?</p>
          </sp>
          <sp who="#briseida">
            <speaker>BRISEIDA.</speaker>
            <p>Nyavalyás, ki álmos! Serkenj fel, szegény, s teröld meg szemedet! Nézhetdsze, mivel
              álmodnak néha őmagokban az szerelmesek! Hallád, uramfia, csak most kezdett-é ily kemén
              lenni Julia hozzád? Tekintett-é inkább valaha jobb szemmel reád? Valyon hol trécselt s
              hol nevetkezett kegyelmetek egymással, s ki látta, hogy Sylvanussal nyájaskodott
              volna? Látd-é, balgatag, mint vagyon a dolog!</p>
          </sp>
          <sp who="#credulus">
            <speaker>CREDULUS.</speaker>
            <p>No, hadd járjon, az nap el nem mégyen s el nem nyugszik addig, hanem nyilván végire
              mégyek, valamint s valahogy járok; mert azminémő nagy búsulás lelkemre szállott
              amiatt, lehetetlen dolog, hogy csak egy csepp nyugodalmam is lehessen, valóban míg nem
              értem az dolgot, mint vagyon.</p>
          </sp>
          <sp who="#briseida">
            <speaker>BRISEIDA.</speaker>
            <p>Ó, dühös gyanóság! Mely igen elfolyja embernek szívét az te halálos mérged! Ím, mely
              hamar bétölted keserő méreggel az oly szíveket, azkiket az szerelem gyönyörőséggel s
              édességgel táplál! De te, Credule, énnékem azután békét hagyj, ne kunyorálj utánam, s
              ne tudakozzál tőlem, ha Julia enheszik-é hozzád vagy nem, se ne supplikálj azon, hogy
              őtet hozzád hajtsam, hanem fogj máshoz, mert azért, hogy ily hamisat hiszesz felőle!
              Mert ha ezután melletted szólok bár, ugyan ha talám!</p>
          </sp>
          <sp who="#credulus">
            <speaker>CREDULUS.</speaker>
            <p>Látod-é, szép dolog, Istenemre mondom, még ő haragszik, hogy káromon törődöm!
              Semminek tartod-é te azt hogy ilyen nagy szerelmes jómtól, sőt az éltető lelkemtől
              fosztják meg szegén fejemet?</p>
          </sp>
          <sp who="#briseida">
            <speaker>BRISEIDA.</speaker>
            <p>Istenért, ne bolondoskodjál, s vesd ki szívedből ez ok nélkül való hamis gyanóságot,
              s higgy meg engem is valaha vagy egy dologban, mert én tudom, mit beszélek; s fogadj
              szót, könyörögj Juliának, ne gondolj véle, ha szinte haragoson tekint is reád. Nem
              látod-é, az tulok is mit mível, mikor megszélheszik? Mint rúgkapál, öklel, de azért
              ugyan nemsokára megszelédül, s viseli az igát. Az régi fenyűfa is elég kemén, de azért
              sok vágással ugyan ledűl, sőt még az erős kősziklákon is megtetszik néhol az
              hangyanyom is, ahol sok hangyák járnak. Könyörögj csak gyakran, fohászkodjál sírván
              előtte, tudd, hogy nem ártasz véle.</p>
          </sp>
          <sp who="#credulus">
            <speaker>CREDULUS.</speaker>
            <p>Veszék! S te nem akarsz-é hát azután mellettem szólni? Nem elég-é, hogy elárula
              Sylvanus, hogy te is elállasz mellőlem? Azmi az néki való könyörgést illeti, azt én
              nem tudom, de mondd meg, ha ugyan nem akarsz-é ezután szolgálóm lenni előtte?</p>
          </sp>
          <sp who="#briseida">
            <speaker>BRISEIDA.</speaker>
            <p>Ne ádja Isten, hogy én megszűnjem valaha tenéked szolgálni! Sőt jó lelkiesméretem
              szerint mondhatom, hogy sohol senki snincs jobb akaród néked énnálamnál, s ha az erdő
              szólhatna, azzal bizonyítanám, hogy szántalanszor szólottam melletted Juliának. De
              hogy azt hagyom, hogy magad szólj s könyörögj néki, azt csak azért mondom, mert nékem
              úgy tetszik, hogy foganatosb sokkal akármely asszonnak is az szerelmének maga szava,
              mint izengetése s az írás. De sem az követ, sem az levél nem jelent alázatosságot, sem
              bocsát szíve szerint oly fohászkodásokot, sem oly keserves könyveket nem hullat, mint
              az szokott szeretője előtt hullatni, azki az levelet vagy az követet küldette ki.
              Mikor szeretőjével beszél, úgy tetszik, hogy mindent, azmit szól, Cupido vagy Venus ő
              maga súgna fülében.</p>
          </sp>
          <sp who="#credulus">
            <speaker>CREDULUS.</speaker>
            <p>Meglehet, hogy talám fog valami végre, ha nem mindjárt is, embernek buzgó könyörgése
              az olyan asszonnál, azkinek dicsőséges színe az emberi képet meg nem haladta, vagy
              azki csak oly, ha igen szép is, mint ez világon kivált szépek közül egyik. De nem nagy
              lehet itt az dolog! Látd-é, minénők ennek az szemei, s mivel szebb akármely
              tündérasszonnál is, midőn té-tova kegyesen düjtögeti, mely nagy szerelemmel szikráznak
              széllyel! Kikkel néha, mikor akaratjával vígan tekint reám, tudod; mint az hó az
              verőfénben, úgy olvadok el az ő szerelmiben. Miképpen hogy az leppentőcske az
              gyertyalánghoz való örömiben az gyertyalángban akartva üti magát, én is örömest fűtem
              az ő kedveért nagy szerelemben lelkemet. De viszont ha kedvetlen tekint reám, mint az
              bálván, csak el nem esém, mint reméntelen ember, ijedtemben csak elhalok s elhűlök
              előtte, ki miatt minden színem ottan elváltozik. Néha, mint egy néma, csak szólni sem
              tudok, s annyira vagyok immár, hogy ha az véghetetlen keserőségből valami jótételeddel
              ki nem mentesz, majd életemnek is vége lészen. Tőled függ azért, édes asszonyom, az én
              életemnek minden reménsége!</p>
          </sp>
          <sp who="#briseida">
            <speaker>BRISEIDA.</speaker>
            <p>Ne keseregj! Ím, fogadom, hogy ismét szemben mégyek véle. De ha valahogy ezenben
              Julia, az te szerelmes ellenséged reád talál, ha szinte meg nem mersz is véle víni, de
              el ne fuss előle, hanem vess ellene néki, ha vágni nem mersz is hozzá. Ne félj semmit,
              ha szinte haraggal lőtt reád szemiből az szerelemnek tüzes nyilával, mert gyakorta
              elöljárója az igaz szerelemnek az keménség s az ellenkedés.</p>
          </sp>
          <sp who="#credulus">
            <speaker>CREDULUS.</speaker>
            <p>Azt mívelem, azmit mondasz. Ím, ide kell egy barátomhoz mennem. Isten hozzád. Ajánlom
              szolgálatomot s az én életemet is.</p>
          </sp>
          <sp who="#briseida">
            <speaker>BRISEIDA.</speaker>
            <p>Nem kell annak ajánlás, azkitől szorgalmatos gondviselés vagyon. Eredj, viseljen
              Isten s az szerelem jó szerencsével!</p>
          </sp>
        </div>
      </div>
      <div type="act">
        <div type="scene">
          <head type="title">ACTUS III. SCENA I.</head>
          <sp who="#credulus">
            <speaker>CREDULUS.</speaker>
            <p>Ahol látom távul, hogy az ágak között egy igen szép kegyes jődögél. Úgy tetszik,
              azmint az képiről esmérem, hogy Julia, ha az szemem meg nem csal, ki Juliánál egyebet
              sem tud nézni. Ő bizon, ő! Ó, boldog virágocskák, kik viselitek az ő áldott
              lábacskáinak nyomdokát, ugyan irillem, hogy lábaival illet benneteket. Most ideje
              immár az én nyavalyám beszélésének és gyógyétásomnak. No, hozzá hát, én nyelvem, s
              szólj néki, és kegyelmet kérvén nyerj segedelmet tőle! Mit félsz? Hiszem lám, ő maga,
              az Szerelem bátorít s tanít, mit kellessék szólnod! Ó, te felséges szép Venus asszon,
              ádj, kérlek, oly erőt s oly hatalmat most énnékem, nagy keserves szolgádnak, hogy
              gerjeszthessen fel ennek szívében siralmas könyörgésemmel az kegyességet s
              kegyelmességet! Szép virágok közt járó szép virág, Isten töltse bé minden
              kívánságodot!</p>
          </sp>
          <sp who="#julia">
            <speaker>JULIA.</speaker>
            <p>Az gondom most, hogy véled trécseljek!</p>
          </sp>
          <sp who="#credulus">
            <speaker>CREDULUS.</speaker>
            <p>Ha valaha csak egy mákszemnyire megestél valaki könyörgésén, állj, az élő Istenért,
              ne siess ilyen igen el tőlem! Érzed-é, hogy az verőfény is mely héven süt mostan?
              Nincs semmi, látd, sem madár, ki most az árnyékon nem nyugodnék, vagy csergő pataknál
              az jószagú füvekben vagy zöld ágak között fán, az hűvesben! Állj, kérlek, egy kevéssé,
              s ne tilts el siralmas szemeimet az te régen kívánt szép szemeidnek nézésétől! Vedd
              hozzád az én esedezésemet, s engedjed hallgatnom az te szódnak gyönyörű édes beszédét!
              Nem vétek bizon könyörgésemmel semmit teellened, és majd ugyan elmehetsz oztán, mert
              még igen fönn az nap!</p>
          </sp>
          <sp who="#julia">
            <speaker>JULIA.</speaker>
            <p>Mondd el hát gyorsan versed, ím, meghallgatom. De mi hasznod benne, ha tudod, hogy
              csak kár, hogy beszélsz?</p>
          </sp>
          <sp who="#credulus">
            <speaker>CREDULUS.</speaker>
            <p>Tudod, szerelmes édes egyetlenegy lelkem, hogy azulta immár kétszer ruházta zöldben
              az kedves tavasz az széles földet, megadván az füveknek is az szép virágokat, az
              fáknak is különb-különbféle szép gyümölcsöket, azmiulta szerelmedre felgerjedvén szép
              szemeidnek mennyei világosságával szívemet, édesem, eltolvajlottad. Azulta magad vagy
              bizonságom, hogy mind csak az utánad való keserves kiáltásim zöngöttek az vadon erdők
              között. Hovatovább mind csak kegyetlenkedtél rajtam.</p>
          </sp>
          <sp who="#julia">
            <speaker>JULIA.</speaker>
            <p>Azmikor az emberek az juhokot az farkasra bízzák, s azmikor az fülemilék az tengerben
              szólanak, akkor lészek én is kegyes s szerelmes hozzád.</p>
          </sp>
          <sp who="#credulus">
            <speaker>CREDULUS.</speaker>
            <p>Ki hinné, fölséges Isten, hogy ilyen angyali szépségben, efféle kegyesnek szívében
              ilyen nagy istentelenség és szörnyű kegyetlenség uralkodjék? Talám imez repedezett
              kőszikláktúl születtél? Vagy Carthago határiban termett oroszlán tejét ittad? Vagy az
              armeniai párduszok csöcseit szoptad, azminémö kegyetlen vagy? Az szép Diana, az
              vadászásnak istenasszonya gyakran elhadta múlatságát, s figyelmetesen hallgatta az én
              verseimnek siralmát. Sőt még az erdők, hegyek, völgyek, berkek, kövek is, hallván az
              én keserves énekimet, mellettem keservesen megzöngöttek. Csak te egyedül, szép Julia,
              hogy istentelenképpen nem könyörülsz rajtam, sőt látom, hogy szinte úgy élsz kínommal
              s könnyhullatásimmal, mint egy kedves eledellel!</p>
          </sp>
          <sp who="#julia">
            <speaker>JULIA.</speaker>
            <p>Tisztes kis eledel bátor! Nem veszed-é eszedben, szegény, hogy inkább idegenítesz,
              mint édesítesz magadhoz effélével engem? Ha nyilván látod, hogy semmit nem használsz
              énnálam az sok sírásoddal, miért sírsz minduntalan előttem? Mint vetekedel, mint
              gyötred magadot?</p>
          </sp>
          <sp who="#credulus">
            <speaker>CREDULUS.</speaker>
            <p>Kételen vagyok véle, mert az nagy szerelem és az te szépségedtűl megbírt eszem s
              felgerjedett kívánságom erőltet reá. Szólnom kell azért s sírnom, nem hallgathatok
              akaratom ellen is, azért az szerelmet szidjad bennem, kegyetlen, s ne engemet;
              jóllehet én sem képtelen, sem tiszteletlen, sem lehetetlen dolgot nem kívánok, hanem
              csak azon könyörgök, hogy ne légyen ellened, hanem légyen szabad bátran szép szemeidre
              néznem.</p>
          </sp>
          <sp who="#julia">
            <speaker>JULIA.</speaker>
            <p>Bizon szánom, veszett, nyavalyádot, s bánom, hogy az igaz szerelem miatt vallasz
              ennyi sok bút, s bánom azt is, szívem szerint, hogy ha akarnám is, nem segíthetlek, s
              nem könnyebbíthetlek semmivel. Azért lássad, mert engemet csak héában igyekezel hozzád
              hajtani.</p>
          </sp>
          <sp who="#credulus">
            <speaker>CREDULUS.</speaker>
            <p>Ha az Isten mind az mennyei s földi szépségeket épen s dicsőségesképpen teremtette,
              mi dolog, hogy szívedet az kegyességben részetlenné tötte? Nem tudod-é, hogy oly
              szinte az szépség az kegyesség nélkül, mint az jó kút az forrás nélkül s mint az szép
              fiatal zöld ág gyümölcs nélkül? Ha azt tartod, hogy nem érdemlem az te szerelmedet,
              ámbár ne szeress engem, csak engedd azt, hogy én szeresselek tégedet, s ha szinte nem
              kedveled s nem becsüled is, mégis, csak ne útáld teljességgel az én szerelmemet, s ha
              szerelmesed nem lehetek is, légyek ottan csak rabod, míg élek.</p>
          </sp>
          <sp who="#julia">
            <speaker>JULIA.</speaker>
            <p>Nem kell sem szerelmed, sem szolgálatod, sem rabságod, akárki szeretője, szolgája,
              rabja légy, csak nékem hagyj békét! Én elmégyek.</p>
          </sp>
          <sp who="#credulus">
            <speaker>CREDULUS.</speaker>
            <p>Ne siess, én édes fényes napom, mert ha te elmégy, én majd úgy maradok az
              keserőségben, mint az nap nélkül való setétségben. Úristen, mit vétettem oly nagyot
              ellened, hogy hozzám nem engeszteled? Ó, Szerelem, Szerelem, mikor szegtem meg az te
              törvényedet, hogy ellenem így keményíted? Lám, senkit nem gyűlöl énnálamnál inkább ez
              világon! De mit panaszolkodom héában, ha mind csak Sylvanus ennek az oka. Háladatlan,
              tökéletlen rossz ember, tetőled reménlettem segítséget, tetőled vártam minden jót,
              néked jelentettem meg minden szerelmes kívánságimot, igaznak alítván téged, áruló, s
              nézhetdsze, mint árulsz el! De bár reméntelenül haljak meg, ha magam két kezivel nem
              állom bosszúmot meg rajtad!</p>
          </sp>
        </div>
        <div type="scene">
          <head type="title">ACTUS III. SCENA II.</head>
          <p>
            <stage>Sylvanus énekelve beszél az tündérasszonnal, Echóval.</stage>
          </p>
          <sp who="#sylvanus">
            <speaker>SYLVANUS.</speaker>
            <p>Nappal vagyon az féléken nyulaknak az agarak, vizslák miatt bántások, s az halaknak
              is nappal vetik meg az hálókot s horgot, s az szántó barom is akkor viseli az igát. De
              éjjelre kélve, midőn az fejér hold felterjeszti világát, mind nyulak, halak, barmok
              békével nyugosznak. Csak egyedül nékem, hogy sem éjjel, sem nappal nincs semmi
              nyugodalmom, mert mind éjjel-nappal csak az szerelem tüziben égek. De majd ez
              kőszálnak panaszolkodom énekemmel:</p>
            <lg>
              <l>Ó, magas kősziklák, kietlenben nőtt fák,</l>
              <l>kik nagy szerelmem tüzén</l>
              <l>Igaz bizonságim vadtok, mert kínjaim</l>
              <l>tudjátok, szinte mint én,</l>
              <l>Ki látta éltében, hogy így haljon-vésszen</l>
              <l>más, mint én, szerelmesén?</l>
            </lg>
          </sp>
          <sp who="#echo">
            <speaker>ECHO</speaker>
            <p>ÉN.</p>
          </sp>
          <sp who="#sylvanus">
            <speaker>SYLVANUS.</speaker>
            <lg>
              <l>Ki felele nékem? Távul az erdőben</l>
              <l>lőn ugyan valami szó,</l>
              <l>Talám egyik tündér jár itt valamiért</l>
              <l>vagy valami nyúlászó;</l>
              <l>Ha ló nem nyerített, ki itt csörögetett,</l>
              <l>ha lábain volt békó?</l>
            </lg>
          </sp>
          <sp who="#echo">
            <speaker>ECHO.</speaker>
            <p>ECHO.</p>
          </sp>
          <sp who="#sylvanus">
            <speaker>SYALVANUS.</speaker>
            <lg>
              <l>Echo, nagy kínomba, kibe szép Julia</l>
              <l>engem vertengeni hágy,</l>
              <l>Mi könnyebbíthet meg, s mitűl lészen esmeg</l>
              <l>kemény szíve hozzám lágy?</l>
              <l>Régi gyötrelmimet mi enyhítheti meg,</l>
              <l>s mi az, mire lelkem vágy?</l>
            </lg>
          </sp>
          <sp who="#echo">
            <speaker>ECHO</speaker>
            <p>ÁGY</p>
          </sp>
          <sp who="#echo">
            <speaker>SYLVANUS.</speaker>
            <lg>
              <l>Ágy, igazán mondád, de mondd meg azt is hát,</l>
              <l>ott ki vigasztalhatna?</l>
              <l>Búm helyett örömet, gyönyörű életet</l>
              <l>nékem ott ki adhatna?</l>
              <l>Igazán ki neve, kit jómnak felette</l>
              <l>lelkem oda kívanna?</l>
            </lg>
          </sp>
          <sp who="#echo">
            <speaker>ECHO</speaker>
            <p>ANNA</p>
          </sp>
          <sp who="#sylvanus">
            <speaker>SYLVANUS</speaker>
            <lg>
              <l>Azt bizony megvallom, de jó szolgálatom</l>
              <l>kedves-é néki vagy nem?</l>
              <l>Szép Julia-Annám lészen-é jó hozzám,</l>
              <l>s megkegyelmez-é nékem?</l>
              <l>Hogy régen szolgálom, lészen-é jutalmom,</l>
              <l>s kell-é jót reménlenem?</l>
            </lg>
          </sp>
          <sp who="#echo">
            <speaker>ECHO</speaker>
            <p>NEM</p>
          </sp>
          <sp who="#sylvanus">
            <speaker>SYLVANUS</speaker>
            <lg>
              <l>Kegyetlenségéért, tűrtem sok kínjáért,</l>
              <l>hát még Istentül sem fél?</l>
              <l>Ő fejér mellyében, mint szép lágy fészekben,</l>
              <l>kegyetlenség hogyhogy él?</l>
              <l>Mert mint nyelved beszél, búmmal én hiszem, él,</l>
              <l>ó, mely igen nem kémél!</l>
            </lg>
          </sp>
          <sp who="#echo">
            <speaker>ECHO</speaker>
            <p>ÉL</p>
          </sp>
          <sp who="#sylvanus">
            <speaker>SYLVANUS</speaker>
            <lg>
              <l>Ó, hová légyek hát, tűrvén ennyi kínját,</l>
              <l>kivel vett körös-köröl?</l>
              <l>Nincs út szerelméhez, mert már elvetett ez</l>
              <l>kegyes szemei elől,</l>
              <l>Vetett gyötrelemre, s még meg is öl végre,</l>
              <l>amint látom, hogy gyűlöl.</l>
            </lg>
          </sp>
          <sp who="#echo">
            <speaker>ECHO</speaker>
            <p>ÖL.</p>
          </sp>
          <sp who="#sylvanus">
            <speaker>SYLVANUS.</speaker>
            <lg>
              <l>Már csak mutasd módját, mint olthassam lángját</l>
              <l>szerelmemnek, ki csak nő,</l>
              <l>Mert hogy így szeretem, s jutalmát nem érzem,</l>
              <l>oka talám nem is ő,</l>
              <l>Hanem más gonosz nő, ördöngös bűvölő,</l>
              <l>mert kegyes ő, semmint kő.</l>
            </lg>
          </sp>
          <sp who="#echo">
            <speaker>ECHO</speaker>
            <p>Ő.</p>
          </sp>
          <sp who="#sylvanus">
            <speaker>SYLVANUS.</speaker>
            <lg>
              <l>Hát medgyek, én veszett, kit szerelem éget,</l>
              <l>s kit már ő bé nem fogad?</l>
              <l>Szívem régi búmban, mint szép virág nyárban,</l>
              <l>szinte igaz úgy hervad;</l>
              <l>Azért ádj tanácsot, szánd meg nyavalyámot,</l>
              <l>ha sebemet gyógyíthatd!</l>
            </lg>
          </sp>
          <sp who="#echo">
            <speaker>ECHO</speaker>
            <p>HADD!</p>
          </sp>
          <sp who="#sylvanus">
            <speaker>SYLVANUS.</speaker>
            <lg>
              <l>Vajha elhagyhatnám, volna mi nyavalyám?</l>
              <l>De lá, szívem mint gerjed,</l>
              <l>Ha gyenge orcáján, mint Pünkösd rózsáján,</l>
              <l>látom, hogy színe terjed,</l>
              <l>Magad se mondanád elhadni, ha látnád;</l>
              <l>nézd meg csak, és esmerjed!</l>
            </lg>
          </sp>
          <sp who="#echo">
            <speaker>ECHO</speaker>
            <p>MERJED!</p>
          </sp>
          <sp who="#sylvanus">
            <speaker>SYLVANUS</speaker>
            <lg>
              <l>Nem merheti lelkem, hanem ha két kezem</l>
              <l>végez ki életembűl;</l>
              <l>No, tőrrel, méreggel nagy búmot verem el,</l>
              <l>mert kiesém kedvébűl,</l>
              <l>Látom, hogy csak gyűlöl, énnékem nem örül,</l>
              <l>rajtam nem is könyörül.</l>
            </lg>
          </sp>
          <sp who="#echo">
            <speaker>ECHO</speaker>
            <p>ÖRÜL.</p>
          </sp>
          <sp who="#sylvanus">
            <speaker>SYLVANUS</speaker>
            <lg>
              <l>Hogy hihessem én azt, ha látd-é, mint fáraszt</l>
              <l>szántalan sok veszéllel?</l>
              <l>Szemeim láttára nagy kegyessen másra</l>
              <l>nézdegél vidám szemmel,</l>
              <l>Énnékem peniglen még szerelmem sem kell,</l>
              <l>veszt, sillyeszt gyötrelmekkel.</l>
            </lg>
          </sp>
          <sp who="#echo">
            <speaker>ECHO</speaker>
            <p>KELL!</p>
          </sp>
          <sp who="#sylvanus">
            <speaker>SYLVANUS</speaker>
            <lg>
              <l>Ó, vajha kellene, szerelmébe venne,</l>
              <l>veszne szívem bánatja,</l>
              <l>De nem azt jelenti kemény tekinteti,</l>
              <l>s amint magát mutatja,</l>
              <l>Hogy esmét szeressen, nem adja az Isten,</l>
              <l>noha lelkem imádja.</l>
            </lg>
          </sp>
          <sp who="#echo">
            <speaker>ECHO</speaker>
            <p>ÁDJA!</p>
          </sp>
          <sp who="#sylvanus">
            <speaker>SYLVANUS</speaker>
            <lg>
              <l>Ha Isten azt ádja, lelkem viszont áldja</l>
              <l>nevét minden időben,</l>
              <l>S talám meg is ádja, és szívét fordítja</l>
              <l>hozzám meg szerelemben</l>
              <l>Vidám Juliának, ki egyike annak,</l>
            </lg>
          </sp>
          <sp who="#echo">
            <speaker>ECHO</speaker>
            <p>AMEN.</p>
          </sp>
        </div>
        <div type="scene">
          <head type="title">ACTUS III. SCENA III.</head>
          <p>
            <stage>Briseida szól Sylvanussal.</stage>
          </p>
          <sp who="#briseida">
            <speaker>BRISEIDA.</speaker>
            <p>Azmint Juliátúl értem, nem ok nélkül panaszolkodott azért az szegén Credulus, mert
              azt mondja Julia, hogy úgy jár utána Sylvanus, és oly szakadatlan tőle, mint az galamb
              édes felétől.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Ihon jő Briseida! Immár nem kérdezkedhetem többet Echótól magam felül.</p>
          </sp>
          <sp who="#briseida">
            <speaker>BRISEIDA.</speaker>
            <p>Ihon vagyon az áruló Sylvanus! Ezt kelle Credulussal mívelned? Soha nem hittem, hogy
              ilyen hamis légy néki!</p>
          </sp>
          <sp who="#sylvanus">
            <speaker>SYLVANUS</speaker>
            <p>Sem ujja, sem galléra, eb végye magára. Kérlek, ha lehet, ne korpázz, jó asszonyom,
              mert nem állhatja az fejem az hév lúgot! De mi bolondságot hiszen Credulus is el
              felőlem?</p>
          </sp>
          <sp who="#briseida">
            <speaker>BRISEIDA.</speaker>
            <p>Imhol, még tagadja! Mit tagadod, ha még az ágak, fák, kövek is tudják minden
              álnokságidot? Ha máson cselekedted volna, soha nem bánnám, sem csudálnám, sőt
              mentenélek, mert én is tudtam ifjú koromban, micsoda az szerelem; ki semmi nem egyéb,
              hanem egy vak, csalárd gyermek. De Credulust elárulnod bizony nagy bűn, nagy szégyen!
              Bizon igen bánom, magadért is!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Briseida, megbocsáss! Én Credulust el nem árultam, s te ugyan árultatásnak nevezted
              dolgomot! Bizonyítom az erdőkkel, kik az én tudománytételemet halljátok, hogy nem én
              vétkem.</p>
          </sp>
          <sp who="#briseida">
            <speaker>BRISEIDA.</speaker>
            <p>Nincs s nem is lehet semmi igaz mentséged! Magadtúl is meg kellene pirulnod Juliát
              szerettedben, mert nemcsak egyféle árultatást mívelsz ám azzal, hanem kétfélét
              egyszersmind, mert az te igaz barátodnak, Credulusnak árulója vagy, s az Galateának is
              azonképpen, kinek vidám szemeit, jut-é eszedben, hogy egyszer az magad szemeinél is
              inkább szeretted vala? Ez-é az igazság? Ez-é az tökéletesség? Ha egyet nem néznék
              talám ez szemnél.</p>
          </sp>
          <sp who="#sylvanus">
            <speaker>SYLVANUS</speaker>
            <p>Azmint látom, még az füvek s virágok is kikiáltják az én nagy szerelmemet. Látom
              bizon én magam is, hogy ez szerelemmel én oly nagyot vétek, hogy méltó, ki-ki
              gyűlöljön érte. Vallom s nem tagadom én magam is! De te, Szerelem, magadra hagyom,
              hogy nem én vétkem, hanem tiéd, mert azminémő hálót ennek előtte az Galateá
              ábrázatjára énnékem vontál volt, ugyanazont vontad most Julia személyére. De ennek fő
              oka azért csak az Galatea tűrhetetlensége, ki miatt midőn reméntelenségben estem
              volna, s mint egy baba, úgy járnék az mezőn széllyel, akarám az Julia szépségével az
              Galatea miatt való búmot elvernem, úgy, mint szeggel szeget, de így is csak nyavalyára
              jutottam, noha bú előtt futottam.</p>
          </sp>
        </div>
        <div type="scene">
          <head type="title">ACTUS III. SCENA IV.</head>
          <p>
            <stage>Dienes szól Galateával.</stage>
          </p>
          <sp who="#galatea">
            <speaker>GALATEA.</speaker>
            <p>Hála Istennek, hogy mégis könnyebb, hogy noha éntőlem fut, de azért ugyan nem
              utál!</p>
          </sp>
          <sp who="#dienes">
            <speaker>DIENES.</speaker>
            <p>Egészséggel, virágom! Azt hallom, hogy édesb az szád az lágy sajtnál!</p>
          </sp>
          <sp who="#galatea">
            <speaker>GALATEA.</speaker>
            <p>Értetlen! Lám, olyan vagy, mint az urad!</p>
          </sp>
          <sp who="#dienes">
            <speaker>DIENES</speaker>
            <p>Haha, mint haragszik! Lám, mondom, hogy nem mívelem egy kérődet, hanem tízet. Csak
              parancsolj, megalkoszunk mi, édes vérem.</p>
          </sp>
          <sp who="#galatea">
            <speaker>GALATEA.</speaker>
            <p>Ki tréfás, ím, uram, mintha hímvarró társam volna!</p>
          </sp>
          <sp who="#dienes">
            <speaker>DIENES.</speaker>
            <p>Csi, csi, csi, ki kövér! Vajha megfoghatnám!</p>
          </sp>
          <sp who="#galatea">
            <speaker>GALATEA.</speaker>
            <p>Kivel beszélsz?</p>
          </sp>
          <sp who="#dienes">
            <speaker>DIENES</speaker>
            <p>Egy tengeliccel. Csi, csi, csi! Nézsze, mint jő az szómra; ha lépem volna, majd
              megfoghatnám.</p>
          </sp>
          <sp who="#galatea">
            <speaker>GALATEA.</speaker>
            <p>Meg az ebet! Hagyj békét annak! Ihon látd-é az szép inget? Néked ádom én ezt, ha imez
              kosárka eperjet elvétetnéd éntőlem az uraddal. Bizony csak ezennel szedtem énmagam két
              kezivel!</p>
          </sp>
          <sp who="#dienes">
            <speaker>DIENES</speaker>
            <p>De ideádod-é az inget?</p>
          </sp>
          <sp who="#galatea">
            <speaker>GALATEA.</speaker>
            <p>Oda.</p>
          </sp>
          <sp who="#dienes">
            <speaker>DIENES.</speaker>
            <p>Talám csak tréfálsz?</p>
          </sp>
          <sp who="#galatea">
            <speaker>GALATEA</speaker>
            <p>Nem tréfálok bizony!</p>
          </sp>
          <sp who="#dienes">
            <speaker>DIENES</speaker>
            <p>Meg mersz-é rajta eskünni?</p>
          </sp>
          <sp who="#galatea">
            <speaker>GALATEA.</speaker>
            <p>Meg, akár százszor!</p>
          </sp>
          <sp who="#dienes">
            <speaker>DIENES.</speaker>
            <p>Hogy nékem ádod az inget, ha elveszi Sylvanus tőled az eperjet?</p>
          </sp>
          <sp who="#galatea">
            <speaker>GALATEA.</speaker>
            <p>Néked ádom, lám, mondom, hitemre!</p>
          </sp>
          <sp who="#dienes">
            <speaker>DIENES.</speaker>
            <p>Add ide az eperjet, s tedd el az inget, hadd álljon készen!</p>
          </sp>
          <sp who="#galatea">
            <speaker>GALATEA.</speaker>
            <p>Bátor valamely órában kéred, odaádom ottan, csak végye el Sylvanus az eperjet!</p>
          </sp>
        </div>
      </div>
      <div type="act">
        <div type="scene">
          <head type="title">ACTUS IV. SCENA I.</head>
          <p>
            <stage>Credulus beszél Sylvanussal.</stage>
          </p>
          <sp who="#credulus">
            <speaker>CREDULUS.</speaker>
            <p>Csak kár, nem mesterkedhettél úgy, Sylvane, hogy dolgodot elfedezhetted volna
              előttem. Nincs oly vékony sodrott fonal, ki valaha az verőfénre ne kéljen, titok
              snincs olyan, ki valaha ki ne jelenjen.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Mi dolog, talám bort ittál? Mit garázdálkodol énvélem?</p>
          </sp>
          <sp who="#credulus">
            <speaker>CREDULUS.</speaker>
            <p>Nemcsak garázdálkodom az te hitetlen voltodért, hanem ugyan eszvehordjuk ma az
              marhát!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Valamiért? Valyon mi hamisad volt valaha éntőlem, jámbor, hogy így pártolkodol?</p>
          </sp>
          <sp who="#credulus">
            <speaker>CREDULUS.</speaker>
            <p>Mi hamisam? Még azt kérded? Tehozzád én úgy bíztam, mint magamhoz, s ahhoz képest
              tanácsot is kérdettem tőled, mint meghitt barátomtúl, dicsérvén hol szemét, hol kezét,
              hol szavát, hol homlokát Juliának előtted, azt alítván, hogy orvoslanál inkább,
              hogysem elárulnál nyavalyámban. S ha tekintem, hát nem barátom, hanem halálos
              ellenségem voltál énnékem, mert sok esztendeig való szolgálatomnak minden bérét,
              érdemét elvesztetted tőlem! Hogy mívelhettél ilyen árultatást rajtam? Tudod, hogy
              engemet, ilyen jó társodot s barátodot árulsz véle! Engem, mondok, kinek mindenkoron
              ajánlottad szolgálatodot! Ez-é az igaz barátság s tökéletes jámborság?</p>
          </sp>
          <sp who="#sylvanus">
            <speaker>SYLVANUS.</speaker>
            <p>Halljad, ím megmondom, azután tégy magad ítéletet benne, ha érdemlek-é böcsületet
              vagy nem. Egykor Dametával ballagunk vala az olajfa-völgyön, s egy dombnak az
              árnyékában találánk egymás mellett fekünni Juliát Mirtinával, hogy ott nyugodnának az
              jószagó füvekben, az jó madarászás után. Vala valami eledel is mellettek. Mihelt
              megláttak bennünket, Mirtina ottan felkele, s nagy emberséggel kezde étellel és
              itallal kínálni bennünket, s mi is melléjek ülénk. S hogy ott ennénk s innánk immár,
              történék, hogy az beszéd közben Julia, csak történet szerint fordítá reám szemeit, s
              én is penig titkon eszemben vettem vala az ő tekintetit. Jó idő múlván szomorúan
              fölemeltem vala szemöldökömet, nagy szomorúan reája tekinték, úgy, hogy egymás
              tekintetünk egyben találának, s ugyanott mindjárt az Szerelem (kinek az ő személyét
              lesben állatta vala ellenem) egy nyilával gyógyíthatatlan sebet ejte szívemen. Csak
              esék énrajtam, hogy ottan elvésze eszem, s halálos veríték üte ki homlokomon, ki miatt
              csak elhalék s elnémulék; s mint az leángyermek álmában megrettenvén s felserkenvén,
              ijedtében édes anyját kiáltja.</p>
          </sp>
          <sp who="#credulus">
            <speaker>CREDULUS.</speaker>
            <p>Miért nem tekintettél máshová? Miért néztél reá? Mit ámodtál csudául az ő mennyei
              ábrázatjára?</p>
          </sp>
          <sp who="#sylvanus">
            <speaker>SYLVANUS.</speaker>
            <p>Bizon egynéhányszor akartam s igyekeztem, de soha erővel sem fordíthatám el szememet
              róla, mert az ő hihetetlen szép volta akaratom ellen is maga csudájára húzza vala
              szívemet.</p>
          </sp>
          <sp who="#credulus">
            <speaker>CREDULUS.</speaker>
            <p>Nem az, nem, nem az ő szépsége, hanem az magad tökéletlensége s hitetlensége ennek az
              oka. Tudod, hogy nem cselekedtem én azt tevéled, mikor Galateában égsz vala!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Bizonyára, ha az Szerelem rabja vagy, azminthogy tagadhatatlan dolog, hogy az vagy,
              tehát tudnod kell, haszontalan őelőtte mind az elfutás, s mind az elrejtezés, s mind
              penig az ellenkezés, mert ő mind lőni, s mind repülni, s mind gyútani jól tud, s ha
              szinte néha valamely embernek az szíve kemén volta miatt nyilván nem árthat is, ugyan
              nem nyert ember azért azzal, mert kinek szívét nyilával meg nem hatja, azt tűzzel
              gyútja, s úgy meglágyítja. S ott még az gyútó tüzet is, ha meg akarná oltani valaki az
              tiszta szemérmetességnek nedvességével, úgy sem fog semmit. Mert azhová ember lábán
              igyekezik, oda hamarébb elérkezik szárnyon, s előtte viszen, mert repülve mégyen.</p>
          </sp>
          <sp who="#credulus">
            <speaker>CREDULUS.</speaker>
            <p>Semmi mentség ez! Csak árultatásodnak s tökéletlen hamis voltodnak undokságát (kiben
              ellenem fértetél) forgattad volna is szemed előtt, szabadon mert ember lehettél volna
              az Szerelemnek nyilaitúl, szárnyától, lángjától!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Nám, mondom, hogy nem én vétkem, hanem az Szerelemé, kit magad is jól tudsz, hogy
              vak, s azt is vakká tészi, azkinek szívét felgerjeszti, hogy az vétket sem esméri, s
              az barátságot sem tekinti, s az atyafiúságot sem böcsüli.</p>
          </sp>
          <sp who="#credulus">
            <speaker>CREDULUS.</speaker>
            <p>Azmint látom, nem csak nyertességgel, hanem ugyan erővel is akarod tennenmagadot
              igazétani. No, ám légyen helye mentségednek, noha nem igaz, s ámbátor légyen úgy, hogy
              az Szerelemnek erőltetésiből szereted te Juliát, énellenem semmit nem vétesz. De itt
              mit mondasz arra, hogy nem elégedtél azzal, hogy szeretni merted Juliát, hanem annak
              felette éntőlem el akartad veszteni, hogy énnálam nélkül, csak egyedül örvendezhess
              nékie, kivel az éltető lelkemtől akartál engemet megfosztani! Nem hamisság-é ez? Nem
              gonoszság-é? Azmely gonoszságod napról napra mindaddig öregbel, míg meg nem szűnnél
              tőle.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Bizonságom az menny és az föld, hogy azelőtt is szántalanszor próbáltam, s most is
              mindennap azon vagyok, hogy kivessem szememből, de nem enged az Szerelem, sőt akaratom
              ellen tartóztat engem. Hanem könyergjünk mindketten néki, hogy ilyen méltó
              kívánságunknak ne légyen ellene, hanem ótsa meg az rút tüzet bennem, s mentse ki
              teelőtted is ártatlan fejemet. Isten hozzád!</p>
          </sp>
          <sp who="#credulus">
            <speaker>CREDULUS.</speaker>
            <p>Ó, áruló Szerelem, mire juttatál engemet? Ó, hogy bánom, hogy meg nem kérdém
              Sylvanust, ha szánja-é őtet Julia? Ha örömest hallja-é, mikor szól, vagy penig csak
              ővéle is így bánik, mint szinte énvélem, hogy még örül gyötrelmemen? De ihon szinte az
              kegyetlen Julia, mint beszél Briseidával! Majd félfelé vonszom magamot, s meghallom,
              ha engem szán-é inkább vagy Sylvanust?</p>
          </sp>
        </div>
        <div type="scene">
          <head type="title">ACTUS IV. SCENA II.</head>
          <p>
            <stage>Briseida szól Juliával, Credulus egy bokor megett hallgatja.</stage>
          </p>
          <sp who="#briseida">
            <speaker>BRISEIDA.</speaker>
            <p>Nagy ok ádja tennem, hogy ismét megpróbáljam, micsoda akarattal vagy az szegén
              Credulushoz.</p>
          </sp>
          <sp who="#julia">
            <speaker>JULIA.</speaker>
            <p>Nékem is nagy ok ádja, hogy régen se halljam szódot.</p>
          </sp>
          <sp who="#briseida">
            <speaker>BRISEIDA.</speaker>
            <p>Azt akarod-é, hogy mindholtig csak búban, szomorúságban viselje életét, s mindenkoron
              csak keserő könyveket hullasson, nyavalyás? Szánd meg szegént, te vad állat, s térj
              hozzá már valaha egyszer!</p>
          </sp>
          <sp who="#credulus">
            <speaker>CREDULUS.</speaker>
            <p>Ha sokat késel az én életem segedelmével, én keveset késem az veszedelmével!</p>
          </sp>
          <sp who="#briseida">
            <speaker>BRISEIDA.</speaker>
            <p>Az hevült, megszomjúhozott útonjárónak sem édesebb az tiszta forrásvíz, s az
              aratóknak sem kedvesb az árnyék s hűves szellő, sem az nyájnak az zöld pázsitfű hegye,
              kit az reggeli piros hajnal gyenge harmattal béhinteget, mint Credulusnak az te
              szemeid tekinteti.</p>
          </sp>
          <sp who="#julia">
            <speaker>JULIA.</speaker>
            <p>Az dühös farkas is nem nagyobb ellensége az juhoknak és barmoknak, s az kőeső sem
              nagyobb az éretlen gyümölcsnek, s az száraz dér sem az új plántáknak, mint nékem
              szerelme Credulusnak.</p>
          </sp>
          <sp who="#briseida">
            <speaker>BRISEIDA.</speaker>
            <p>Hadd el az kegyetlenséget, s tekints kegyelmesen, mondok, szegénre! Meglásd, ne
              haragéts magadra az Szerelmet, mert tudod, nem fog semmi poenitentia Cupidónál. Valyon
              nem esméred-é az ő nyilának hegyes voltát?</p>
          </sp>
          <sp who="#julia">
            <speaker>JULIA.</speaker>
            <p>Haragudjék bár, lője szinte annyi nyilát reám, mennyit akar, mit árthat annál többet,
              azmit ez ideig ártott? De talám azt akarnád, hogy néked jelenteném én azt meg, azkit
              ez ideig soha senkinek nem mondottam? De ne várd, mert minthogy ekkoráig senkinek sem
              jelentettem, ezután sem senkinek, míg élek. Hanem ezt bizonnyal elhiggyed azért bátor
              felőlem, hogy én ezután soha senki szerelméhez magam nem kötöm, mert sok esztendeje
              vagyon már, azmiulta egy ifjú vitéz szerelmében ádtam magamot válhatatlanképpen, kitől
              soha el nem szakadok.</p>
          </sp>
        </div>
        <div type="scene">
          <head type="title">ACTUS IV. SCENA III.</head>
          <p>
            <stage>Dienes szól Sylvanussal.</stage>
          </p>
          <sp who="#dienes">
            <speaker>DIENES.</speaker>
            <p>Vedd el, uram! Végye el uraságod, ha egyébért nem is, ottan csak azért, hadd légyen
              enyim az hímes ing, kit Galatea ígért.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Nem csuda, hogy oktalan voltodra így búsítasz. Hagyj békét, menj inkább az juhokhoz,
              mert valami farkasordítást hallok mind az völgyen!</p>
          </sp>
          <sp who="#dienes">
            <speaker>DIENES.</speaker>
            <p>Patvar marja mind farkast, medvét, rókát! Majd elmégyek, csak vedd el az eperjet, ne
              vesszen el az hímes ing tőlem.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Nem veszem, nem, hallod-é?</p>
          </sp>
          <sp who="#dienes">
            <speaker>DIENES.</speaker>
            <p>Miért? Ha lám, ki jó! Ottan csak egy szemet egyél benne!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Eredj! Vessz el előlem!</p>
          </sp>
          <sp who="#dienes">
            <speaker>DIENES.</speaker>
            <p>Miért nem kóstolod meg? Talám azt hiszed, hogy valamit adnak megenned? Ím én is
              eszem.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Add az szamarodnak!</p>
          </sp>
          <sp who="#dienes">
            <speaker>DIENES.</speaker>
            <p>Miért adnám? Magad is megehetnéd azért, ha eszed volna! Miért adnám az szamárkának?
              Nem tudod-é, hogy nem jó szamárnak eperj?</p>
          </sp>
          <sp who="#sylvanus">
            <speaker>SYLVANUS.</speaker>
            <p>Ki bolond szegén!</p>
          </sp>
          <sp who="#dienes">
            <speaker>DIENES.</speaker>
            <p>Ne mondd azt, uram! Nem bolond az szamárka! Látod-é, hogy mind vizet, fát ő hord
              szegén az konhához?</p>
          </sp>
          <sp who="#sylvanus">
            <speaker>SYLVANUS.</speaker>
            <p>Mondom én, mint vagyon. Azki mivel társakodik, olyanná lészen. Ha szamárral,
              szamárrá. Immár ő mind elpöngetné az aggnő szót! Hadd el, s eredj az juhhoz!</p>
          </sp>
          <sp who="#dienes">
            <speaker>DIENES.</speaker>
            <p>Vedd el hát az eperjet!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Mit búsítasz? Hagyj békét! Vakarj el!</p>
          </sp>
          <sp who="#dienes">
            <speaker>DIENES.</speaker>
            <p>Miért nem veszed el? Mit árt? Miért vagy ilyen kegyetlen?</p>
          </sp>
          <sp who="#sylvanus">
            <speaker>SYLVANUS.</speaker>
            <p>Nem vagyok olyan kegyetlen, mint Galatea érdemlené, kiért egész esztendeig
              sívék-rívék; könyörgék néki, úgy, hogy még az madarak is, úgy tetszett, keserültenek.
              Kiért csak szemét sem vetette reám, szómot, izenetimet csak hallani sem akarta,
              levelemet sem olvasta, ajándékimot penig nemhogy elvette volna, de ingyen sem illette.
              Azért senkire ne vessen, ha olyan magot arat, azminémőt is vetett. Hadd csak, hadd,
              jóllehet ha valaha megfizetem az kölcsönt, talám nem lesz ilyen kegyetlen hozzám. De
              itt mit vársz te? Hogy nem mégy el? Hogy nem látsz az juhokhoz? Meglásd, hogy ím,
              estvére kélve az kosárba rekesszed őket, egy héja se légyen, mert bizon elhidd, te
              ádod meg az árát, hallod-é? Nyilván szólok, érted-é?</p>
          </sp>
          <sp who="#dienes">
            <speaker>DIENES.</speaker>
            <p>Vagyon héja, csaknem mondám, az egyik kos szarvának! Ím, mint veszti el tőlem az
              hímes inget! Csak veszi vala el az eperjet, ollyá tartom vala, mintha rajtam volt
              volna immár!</p>
          </sp>
        </div>
        <div type="scene">
          <head type="title">ACTUS IV. SCENA IV.</head>
          <p>
            <stage>Credulus, mint reméntelen, elbúsult ember, magában szól egyedül, meg akarván
              bújában magát ölni.</stage>
          </p>
          <sp who="#credulus">
            <speaker>CREDULUS.</speaker>
            <p>Mi szükség énnékem (tudván, hogy Julia mást szeret) tovább ez világban vajúdnom? Csak
              mint egy kába, eszeveszett ember, lecsüggött fővel az emberek között széllyel
              bolognom? Mi jót kell várnom, ha fülemmel hallom, ő maga Julia mit beszél? Az
              szerencsét szidjam-é, ha látom, hogy nem az vétke, hanem Sylvanusé, hogy hová fenébb s
              kegyetlenb Julia hozzám. No, hadd járjon, sem az szerelem, sem hosszú idő orvosolhatja
              meg az én lelkem fájdalmát. Orvosolja az halál, ki mindennémő búban s nyavalyában
              hamar véget szokott érni.</p>
            <p>Medgyek? Imez kősziklárúl szakasszam-é le nyakamot? Ha azt mívelem, csak foltonkint
              szakadozik az én testem, senki nem fogja tudni, hová lettem, elszöktem-é vagy miben
              vesztem. Bizon, senki hírt nem tud mondani halálomról! Nem azt tehát, hanem azt
              mívelem: Ó, ti magas fák, kik sokszor hallottátok az én keserves sírásimot, kiken az
              én gyilkosom, Julia, csak mosolyogott, ti légyetek mostan is az én testámentumosim, s
              ti tégyetek bizonságot mind őelötte s mind más előtt az én szörnyű halálomról, mely
              halálomnak keserves okát, ím, fel is jegyzem egy fiatalra, hogy mennél nagyobb időre
              nő, annál inkább kiterjessze magán az jegyzetemet, mely jegyzésről végyen ki-ki
              példát, mint űzze az szerelmet, s mást is tanítson reá. Ó, istentelen s igen kemény
              szép Julia, ki mindétig fene s néma lől hozzám, ím, meghalok immár. Ezután [nem] búsít
              az én siralmas kiáltásom tégedet! Talám valaha ezután, ha jó szerencsére reátalálsz az
              miattad veszett testemre, látván szörnyű halálomot, sokat is gondolkodván magadban,
              kezdesz akkor megesni, s emlékezetért talám valami csontom darabját is kezedben
              vészed, sőt talám csókodot sem tiltod akkor meg, kit éltemben megtagadtál tőlem. Ha
              penig Isten azt akarta, hogy ugyanez gonosz szerencse miatt ez holtom után való jó se
              teljék rajtam, s holt testemre se találj, hanem valamely ember ásta sír vagy valami
              vad gyomra légyen az én koporsóm, mégis talám valaha reátalálsz az jegyzésre, kit az
              fiatalra metszek fel, s megértvén abból, hogy temiattad, kegyetlen, adtam az halálra
              magamat, talám megszánsz s könyvezve fohászkodol (noha későn) utánam héában akkor. Te
              is penig, hitetlen Sylvane, engemet elárult, hamis barátom, elégedjél meg immár az én
              Juliámmal!</p>
            <p>Ó, veszett s nyomorult fejem, bezzeg igen megcsalatkozám! Ó, szép Juliám, immár nem
              halljátok az szegény Credulusnak szózatját, sem az ő keserves énekét! De mit beszélek
              héában, nyavalyás, ha csak az hegyek-völgyek hallgatják szómot! No, hadd messem fel
              előszer okát halálomnak az fiatalra, s azután hadd múljak ki ez világból:</p>
            <lg>
              <l>Credulus bújában, itt ez nagy pusztában</l>
              <l>azért ölé meg magát,</l>
              <l>Hogy Sylvanus tőle, kit soha nem véle,</l>
              <l>elcsalta szép Juliát,</l>
              <l>Kiért, mint ezelőtt, most is ezen helyött</l>
              <l>nem szánta ő halálát.</l>
            </lg>
          </sp>
        </div>
      </div>
      <div type="act">
        <div type="scene">
          <head type="title">ACTUS V. SCENA I.</head>
          <p>
            <stage>Sylvanus szól Credulussal, megragadván az kést kezében, hogy meg ne ölje
              magát.</stage>
          </p>
          <sp who="#sylvanus">
            <speaker>SYLVANUS.</speaker>
            <p>Mi dolog, mit csinálsz? Ereszd az kést! Bocsásd, mondok, felséges Istenért, kell-é
              mívelned? Hogy nem tekinted az lelkedet, miért míveled azt?</p>
          </sp>
          <sp who="#credulus">
            <speaker>CREDULUS.</speaker>
            <p>Az te hitetlen voltodért. Ereszd, hagyj békét, bocsásd az kést, hadd érje
              nyavalyámnak végét!</p>
          </sp>
          <sp who="#sylvanus">
            <speaker>SYLVANUS</speaker>
            <p>Azt bizon nem, soha, csak kár!</p>
          </sp>
          <sp who="#credulus">
            <speaker>CREDULUS.</speaker>
            <p>Mi közed hozzám, miért nem hágysz meghalnom? Hiszem néked is jobb lészen, ha csak
              egyedül s más társ nélkül örülsz az Julia szerelminek.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Ma üssön meg inkább az menny engemet, mint az, soha! Légyen tiéd az szép Julia, csak
              egyedül temagad is érdemled őtet. Soha csak reá sem tekintek ezután! Az fejében, ha ez
              ideig az mi barátságunk ellen árulójul gyönyörködtem ellened az ő szépségében,
              megbocsáss, az Istenért kérlek, mert bánom, azután nem is mívelem!</p>
          </sp>
          <sp who="#credulus">
            <speaker>CREDULUS.</speaker>
            <p>Hohohó! Késő immár sütve! Azelőtt kellett volna jómra gondolnod! Ereszd az kést, s
              tarts dolgodot!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Nem adom, hitemre, csak kár, hanem inkább könyörgök az Julia szemecskéjének lebbegő
              fényeért, sőt az ő szerelmére készerítlek, hogy bocsásd az kést! Látod, hogy aznélkül
              is kitekerem kezedből, ha megsértlek is! Valyon ha itt halva látna Julia, mit
              gondolna? Bizony csak nevetne halálodon, s bolondnak mondana érette! Nem tudod-é, hogy
              ez világon semmi nincs nagyobb örömek s gyönyörűségek az szép asszonyoknak s
              leányoknak, mint ha azokot látják halni-vészni azkik szerelmekre felgerjednek</p>
          </sp>
          <sp who="#credulus">
            <speaker>CREDULUS.</speaker>
            <p>Tehát az nyakamnak végeszakadtát is irigyled, áruló? No, hadd járjon! Tudom, hogy
              valaha eltávozol tőlem azkor is elég idő s módom lészen dolgomban.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Jer oda inkább hozzám; talám kimégyen az istentelen szándék szívedből, ugyanis eszes
              ember, azki gonosz szándékját jóra fordítja.</p>
          </sp>
        </div>
        <div type="scene">
          <head type="title">ACTUS V. SCENA lI.</head>
          <p>
            <stage>Julia szól magában, látván az Credulus nagy kését, kivel magát meg akarta ölni,
              s az fiatalon is az jegyzést elolvasván, kit Credulus felmetszett.</stage>
          </p>
          <sp who="#julia">
            <speaker>JULIA.</speaker>
            <p>Micsoda nagy kés amaz, azkit ahol az fa mellett látok? Micsoda jegyzés imez fiatalon?
              Valyon ki jegyzette reá? "Credulus bújában, itt az pusztában, azért ölé meg magát"
              Hazudsz benne, hitván ember, hogy én volnék oka istentelen halálodnak, s abban is,
              hogy én Sylvanust szeretem! De erre téged csak az magad hamis gyanósága s tökéletlen
              kételkedő volta s bolondsága vitt. Bizonságom az szerelem, hogy nem Sylvanust, hanem
              Thyrsist óhajtom az én fohászkodásimban, kihez még gyermekkoromban fölgerjedtem!
              Thyrsist keresem sok esztendőtől fogva, Thyrsis csak egyedül az én szerelmes lelkem,
              kin soha senkit el nem cserélek, s kinek nevét, szerelmét soha semmi idő el nem
              felejteti vélem. De kicsoda az, ki ez jegyzést elolvasván azt ne alítsa, hogy igaz az,
              mit reám írt, s el ne higgye az hamisságot felőlem? Majd mind ez egész világnál
              tökéletlen nevem kél s lészen! Hanem hadd metéljem ki inkább ez fiatal héjából, hogy
              senki meg ne olvashassa, hogy ne szálljon, ártatlan voltomra, örökké való szidalom
              fejemre! De azhol valami pór jő az bokrok között! Ha valahogy itt kap, hogy
              metélgetek, majd meg akarja tudni, mit mívelek, mert ezféle értetlen pórok mindennek
              végére akarnak menni, s ha csak reátekintek is, mind-mind ez egész félfelé, míg
              elhalad ezen!</p>
          </sp>
        </div>
        <div type="scene">
          <head type="title">ACTUS V. SCENA III.</head>
          <p>
            <stage>Dienes magában szól.</stage>
          </p>
          <sp who="#dienes">
            <speaker>DIENES.</speaker>
            <p>Nincsen annyi hajszál az uramon, azmennyi szitkot, átkot szólok az rossz bestyére, ha
              az hímes inget elveszti tőlem! Nám, soha nem eshetik szíve szerint! Ím, most szinte
              úgy vagyon dolgom, mint az ebnek, kinek torkán akadott az csont: el sem nyelheti s ki
              sem vetheti. Valamit hagyott volt Galatea, hogy uramnak megmondjam, s azmi választ
              tészen reá, hogy azt is megmondjam néki, s ím, szinte odamégyek most az ingért. Tudom,
              hogy menten megkérdi, ha megmondtam-é az követségit, s uram is hogy mit szólott reá. S
              az a bestyeség, hogy meg nem tudom mondani, mert jobb része mind kicsúszott az
              fejemből. Maga míg ide jüttem, mind azt beszéllettem magamban, hogy el ne felejtsem.
              Ó, hogy nem jut eszemben! Oda lészen az ing! Dienes szól Sylvanussal.</p>
          </sp>
          <sp who="#dienes">
            <speaker>DIENES.</speaker>
            <p>Ahol jő Sylvanus, az gazdám! Jó szerencsével, uram, szinte te kellesz vala!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Mi dolog? Talám valami kár esett az juhokban?</p>
          </sp>
          <sp who="#dienes">
            <speaker>DIENES.</speaker>
            <p>Az a kár, igen találád, valami káposztácskáért mentem vala az kertben, hogy vacsorára
              megfőzzem. Hallám, hogy Galatea monda Friskának, hogy ott az sövénhez támaszkodván
              beszélnek vala egymással</p>
          </sp>
          <sp who="#sylvanus">
            <speaker>SYLVANUS.</speaker>
            <p>Talám Briseidának inkább?</p>
          </sp>
          <sp who="#dienes">
            <speaker>DIENES.</speaker>
            <p>Azt, azt!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Mit monda néki?</p>
          </sp>
          <sp who="#dienes">
            <speaker>DIENES.</speaker>
            <p>Eredj, mond, édes vérem, keresd meg az legént, mert én ezután senki után nem járok
              többet!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Nem nevezé-é meg az legént?</p>
          </sp>
          <sp who="#dienes">
            <speaker>DIENES.</speaker>
            <p>Meg, de nem jut eszemben. Bestye, ki csudás neve vagyon!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Talám Bereck?</p>
          </sp>
          <sp who="#dienes">
            <speaker>DIENES.</speaker>
            <p>Nem az.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Damon?</p>
          </sp>
          <sp who="#dienes">
            <speaker>DIENES.</speaker>
            <p>Az ördögöt Damar!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Talám Celsus?</p>
          </sp>
          <sp who="#dienes">
            <speaker>DIENES.</speaker>
            <p>Mégsem az, magasabb annál is!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Menalca?</p>
          </sp>
          <sp who="#dienes">
            <speaker>DIENES.</speaker>
            <p>Annál is nagyobb!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Hát Corydon?</p>
          </sp>
          <sp who="#dienes">
            <speaker>DIENES.</speaker>
            <p>Az sem.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Talám Alfesibeo, mert nálánál többet nem tudok, azki olyas volna!</p>
          </sp>
          <sp who="#dienes">
            <speaker>DIENES.</speaker>
            <p>Az, az, az! Alfesipoló!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Mit monda Briseidának, hogy annak az legénnek mondjon?</p>
          </sp>
          <sp who="#dienes">
            <speaker>DIENES.</speaker>
            <p>Mondd meg az Alfesibeónak, hogy jöjjön elém, ím, itt megvárom. Végye el immár hasznát
              az régi szerelemnek!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Elméne Briseida megmondani az legénnek?</p>
          </sp>
          <sp who="#dienes">
            <speaker>DIENES.</speaker>
            <p>El. Mindjárt, mint nyakaszakadtában elfuta, azonban hátrafordola Galatea, hogy engem
              megláta, monda: Mondd meg, úgymond, uradnak, hogy ha szinte értetlen is, ugyan nem
              lészek azért világa vesztett, ugyan lészen azért szép szeretőm, ki ne csak ő kéresse
              magát, hanem ő könyörögjön utánam. Nem kötöm, ne féljen ezután az jámbor, nyakára
              magamot, mert látom, hogy úgy fut előttem, mint egy pestis előtt. Addig bé nem
              setétedik, míg én egy szép ifjú legénnek ölébe lészek, ki meg fogja becsülleni, nem
              úgy, mint ő, az én szépségemet.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Alfesibeo? Megcsalja bizony az reménség az jámbort! Mert míg én élek, bizony abban
              semmi nem kél soha! Sem ő, sem más, nemhogy férje, de még szeretője sem lészen senki
              Galateának énnálamnál! Mert ha szinte az reménség arra vitt is, hogy Juliához
              hajoljak, az én keserő nagy fájdalmomnak könnyebbségeért, kinek csak az Galatea
              tűrhetetlen hozzám való kegyetlensége volt oka, ugyan nem gyűlöltem azért én annyi
              elhagyásomban is Galateát soha, sőt szerettem azkor is, szeretem ezután is, míg az
              lélek bennem marad. Most penig, annál inkább, hogy Juliát Credulusnak engedtem, kinek
              igaz barátságának ne engedje Isten, hogy soha ezután vétsek, sem hogy árulója légyek,
              csak engemet illet azért egyedül Galatea, senkit nem egyebet. De jer azfelé, ha
              valahogy elhozta addig Briseida Alfélsibeót, őkegyelmét! Reá felelek, hogy az kurva
              anyja csecsiből szopott tej is keserő méreggel forr az torkára!</p>
          </sp>
          <sp who="#dienes">
            <speaker>DIENES.</speaker>
            <p>Jere, ím megmutatom, hol láttam Galateát, oztán a juhhoz mégyek, mert estve vagyon
              immár, bé kell rekesztenem őket. Ó, szép ingem, hímes ingem, majd kezemben
              lészesz!</p>
          </sp>
        </div>
        <div type="scene">
          <head type="title">ACTUS V. SCENA IV.</head>
          <p>
            <stage>Julia szól Credulussal.</stage>
          </p>
          <sp who="#julia">
            <speaker>JULIA</speaker>
            <p>Elhalad az pór, immár senki nem lát, hanem majd én is kimetélem ez hamis írást az
              fiatalból.</p>
          </sp>
          <sp who="#credulus">
            <speaker>CREDULUS.</speaker>
            <p>Penig elszakadhaték az hitetlen Sylvanustúl. Ne, immár nincs ki megtilthasson az én
              életemnek veszedelmét elvégezésétől. Nem nehéz meghalnom, de az nehéz, hogy halálom
              óráján nincs jelen az én istenasszonyom, s nem nézi, mint ölöm meg magam őmiatta.</p>
            <p>Fogadjuk, ő az, ki ama fa mellett áll! Ő, hitemre! Ó, áldott nap, kin kedvem szerént
              végezem el életemet!</p>
          </sp>
          <sp who="#julia">
            <speaker>JULIA.</speaker>
            <p>Azt reá felelek, senki el nem olvassa, én is úgy kimetélem!</p>
          </sp>
          <sp who="#credulus">
            <speaker>CREDULUS.</speaker>
            <p>Azmit annak az jegyzésnek kellett volna mondani, azt az temagad nyelve mondhatja meg
              ezután.</p>
          </sp>
          <sp who="#julia">
            <speaker>JULIA.</speaker>
            <p>Íme, lám, élsz még? Vagy most támadtál fel?</p>
          </sp>
          <sp who="#credulus">
            <speaker>CREDULUS.</speaker>
            <p>Talám bánod, hogy élek? Ne bánkódjál, ezennel teszek róla.</p>
          </sp>
          <sp who="#julia">
            <speaker>JULIA.</speaker>
            <p>Hogy élsz, nem bánom. De azt, hogy gonosz híremben akarsz ejteni, azt bizony bánom.
              Igaz-é az, hogy az fiatalon azt metszéd fel, hogy Sylvanus szerelmében ádtam magamot?
              Micsoda bizonságod vagyon arról, ha tudja az Isten, hogy senki nem mondhatja igazán,
              hogy soha csak reá is tekintettem volna?</p>
          </sp>
          <sp who="#credulus">
            <speaker>CREDULUS.</speaker>
            <p>Az gonoszság vakított volt meg, s magam sem vettem eszemben, mit írtam. Ne siess, az
              Istenért! Kérlek, tedd el az kést! Csak egyért könyörgök!</p>
          </sp>
          <sp who="#julia">
            <speaker>JULIA.</speaker>
            <p>Mi kell? Mondd meg gyorsan!</p>
          </sp>
          <sp who="#credulus">
            <speaker>CREDULUS.</speaker>
            <p>Ha az te kegyetlenséged s az én gonosz szerencsém így hozta, hogy az én régi
              szolgálatom ne légyen kellemetes előtted, elégedjél meg egy halálommal, s ne hagyj
              mindennap ezerszer halált kóstolnom! Ez éles késedet üsd az én mellemben, s vedd ki
              szívemet, ki téged igazán szeretett, s bocsásd ki az sok keserőségből, mint egy mély
              tömlöcből, az fájdalmas lelkemet. Nem vétkezel semmit véle, mert ha valaki szerelmes
              ember valaha kedve szerint végezte életét ez világban, én lészek az másik, ha az én
              édes szerelmesem keze miatt lészen itt elesésem, mely nem halál, hanem új élet gyanánt
              esik énnékem; miérthogy azt mondják, jó annak az halál, azki búnak éri végét
              azzal.</p>
          </sp>
          <sp who="#julia">
            <speaker>JULIA.</speaker>
            <p>Isten őrizz! Vesd ki ez rettenetes dolgot szívedből, ím, az én hitemre ugyan
              megszánom bizony, azmint azelőtt is megmondtam: ha segíthetnélek, örömest segítenélek,
              de nem szeghetem meg hitemet. Bizonságom az Isten és az Szerelem.</p>
          </sp>
          <sp who="#credulus">
            <speaker>CREDULUS.</speaker>
            <p>Átkozott légyen az Szerelem, az is, azki hiszen néki! Ó, kedves sebem helye, ó, én
              édes jelem, kire sokat nézek napestig az szegény Angelica emlékezetire!</p>
          </sp>
          <sp who="#julia">
            <speaker>JULIA.</speaker>
            <p>Veszék! Mit beszélsz? Angelicát emlegetsz-é?</p>
          </sp>
          <sp who="#credulus">
            <speaker>CREDULUS.</speaker>
            <p>Mely nehéz most, hogy akkor meg nem holtam, azmikor egy kígyó ez sebet rajtam ejtette
              vala! Ó, én édes Angelicám, az temagad kezivel gyógyítál meg akkor, mely jótétellel
              csak ez mostani veszélyre juttattál, mert ha akkor meg hadtál volna halnom, most ez
              nagy bút nem szenvedném, sőt az te áldott öledben múltam volna ki ez világból!</p>
          </sp>
          <sp who="#julia">
            <speaker>JULIA.</speaker>
            <p>Ha valaha valamiben énnékem kedvemet igyekezted tölteni, bizonyíts meg ezzel, hogy
              mondd meg, kicsoda az az Angelica, azkit emlegetsz?</p>
          </sp>
          <sp who="#credulus">
            <speaker>CREDULUS.</speaker>
            <p>Ha lehet, hadd ne újítsam meg, lelkem, az én régi nyavalyámot!</p>
          </sp>
          <sp who="#julia">
            <speaker>JULIA.</speaker>
            <p>De mondd meg, fölötte igen kérlek!</p>
          </sp>
          <sp who="#credulus">
            <speaker>CREDULUS.</speaker>
            <p>Ha életemet teéretted fogyatom meg, miért titkolnám azt előtted? Az Angelica egy igen
              szép leány vala, kinek szerelmire Candiában (ki mindkettőnknek hazája vala)
              fölgerjedtem vala.</p>
          </sp>
          <sp who="#julia">
            <speaker>JULIA.</speaker>
            <p>S ő, az Angelica, szeretett-é téged?</p>
          </sp>
          <sp who="#credulus">
            <speaker>CREDULUS.</speaker>
            <p>Igenis, sőt talám inkább ő!</p>
          </sp>
          <sp who="#julia">
            <speaker>JULIA.</speaker>
            <p>Hát nem csuda, hogy gyötör az szerelem, s ennyi kívánságodban nem ád jó szerencsét,
              mert azki igazán szeret, egyet szeret!</p>
          </sp>
          <sp who="#credulus">
            <speaker>CREDULUS.</speaker>
            <p>Mert megholt ám! Vaj, ha élne, nem volnék ez veszélyben! Mert bizony tereád sem
              egyébért gerjedt fel az én lelkem, hanem hogy csuda hasonló vagy hozzá!</p>
          </sp>
          <sp who="#julia">
            <speaker>JULIA.</speaker>
            <p>Bizony elég kegyetlen halál volt, hogy így fosztott meg egymástól benneteket! De mit
              tehetsz róla? Tűrni kell, mert az halál senkinek nem kedvez.</p>
          </sp>
          <sp who="#credulus">
            <speaker>CREDULUS.</speaker>
            <p>Az halál nem szinte oly keserves, mint az halálnak oka s módja, kiről könyvhullatás
              nélkül nem emlékezhetem soha.</p>
          </sp>
          <sp who="#julia">
            <speaker>JULIA.</speaker>
            <p>S mi módon holt meg?</p>
          </sp>
          <sp who="#credulus">
            <speaker>CREDULUS.</speaker>
            <p>Egy társom búsoltában, hogy hozzá nem akart hajolni, mérget adott szegénnek meginnya,
              azmit magátúl értém, hogy ölemben vonyog vala.</p>
          </sp>
          <sp who="#julia">
            <speaker>JULIA.</speaker>
            <p>Ki volt az társodnak neve?</p>
          </sp>
          <sp who="#credulus">
            <speaker>CREDULUS.</speaker>
            <p>Montan, ha igazán jut eszemben.</p>
          </sp>
          <sp who="#julia">
            <speaker>JULIA.</speaker>
            <p>Mit hallok? Montant emlegetsz? Veszék! Álmomban vagy ébredten hallom ezt? Néked pedig
              ki neved? Ugyan Credulus-é igaz neved?</p>
          </sp>
          <sp who="#credulus">
            <speaker>CREDULUS.</speaker>
            <p>Ölj meg inkább, ne kérdezkedjél tovább!</p>
          </sp>
          <sp who="#julia">
            <speaker>JULIA.</speaker>
            <p>Mondd meg csak, ha vagyon-é más neved! Azután parancsolj, s azt mívelem, azmit
              mondasz!</p>
          </sp>
          <sp who="#credulus">
            <speaker>CREDULUS.</speaker>
            <p>Nem Credulus, hanem Thyrsis az én nevem.</p>
          </sp>
          <sp who="#julia">
            <speaker>JULIA.</speaker>
            <p>Tarts! Segélj! Thyrsis néked neved? Fogj, fogj! Majd elesem!</p>
          </sp>
          <sp who="#credulus">
            <speaker>CREDULUS.</speaker>
            <p>Julia, Julia! Ó, átkozott szerencse! Elájula vagy ugyan meghala? Ím mint fejéredik,
              hidegedik! Bizony megholt, mert semmit nem pih! Ó, rettenetes történet! Ím, midőn én
              kérem azon, hogy az ő keze miatt haljak meg, ő hal meg az én kezemben! Ez-é az dolog,
              átkozott Szerelem! Így adod-é kezemben az én szerelmesemet? Mi jót várhassak immár
              tőled, ha megölted őtet? Az fejében bár meg se adtad volna! De ha életében nem
              engedted meg csókolgatnom, meghalva is megcsókolom! Magam ajakammal szedem el az ő
              édes ajakirúl az hervadt piros rózsát.</p>
          </sp>
          <sp who="#julia">
            <speaker>JULIA.</speaker>
            <p>Thyrsis-é néked neved?</p>
          </sp>
          <sp who="#credulus">
            <speaker>CREDULUS.</speaker>
            <p>Valami új öröm ocsúdtata fel téged?</p>
          </sp>
          <sp who="#julia">
            <speaker>JULIA.</speaker>
            <p>Sem nem egyéb, hanem az te szerelmes csókod, én édes Thyrsisem, téríte ismét életre
              az halálbúl!</p>
          </sp>
          <sp who="#credulus">
            <speaker>CREDULUS.</speaker>
            <p>Engemet hiszel-é most Thyrsisednek, kit csak imént is úgy gyűlölsz vala, mint az
              szörnyű halált? S most édesnek mondod az én csókomot, maga imént csak az tekintetem is
              ellened vala? Valyon mitűl lágyult meg ilyen hirtelen az te kemén szíved? Én hiszem,
              hogy csak valami új csalárdsága ez az Szerelemnek! De mondd meg, ha Istent szereted,
              mi változtatott ilyen hamar téged, s mi fordította kegyetlenségedet jókedvire s
              kegyelmire?</p>
          </sp>
          <sp who="#julia">
            <speaker>JULIA.</speaker>
            <p>Míg te Credulus voltál s én Julia, addig kegyetlen s kedvetlen voltam hozzád, de
              mihelt te is Thyrsissé lettél s én is Angelicává, ottan kegyes szerelmes lettem
              hozzád.</p>
          </sp>
          <sp who="#credulus">
            <speaker>CREDULUS.</speaker>
            <p>Igaz bizon, édes lelkem, hogy mind képpel s mind termettel igen hasonló vagy
              Angelicához, de hogy ugyanő volnál, az hihetetlen dolog, mert az magam két szemével
              látám meg ennekelőtte, hogy szinte meghal vala.</p>
          </sp>
          <sp who="#julia">
            <speaker>JULIA.</speaker>
            <p>Hiszem én mondtam vala azt tenéked, mert én magam is azt tudtam, hogy méreg volt az
              ital, azkit Montan adott vala meginnom. Ó, én hamis beszédem, mely nagy bút s nagy
              kárt szerzett volt mindkettőnknek! Nem méreg volt, nem az, az Istenért, hanem csak
              valami oly ital, ki után ember egy napestig mind aludt.</p>
          </sp>
          <sp who="#credulus">
            <speaker>CREDULUS.</speaker>
            <p>Nem tudom, mit higgyek, mert lehetetlen dolognak tetszik, hogy ily hamar kegyelmiben
              vett volna az Szerelem, s hogy ilyen nagy jómra tartott volna meg engem ez ideig.</p>
          </sp>
          <sp who="#julia">
            <speaker>JULIA.</speaker>
            <p>Úristen! Micsoda bizonsággal mutathassam én meg néked az igazat, s miképpen
              hitethessem el véled? Hála Istennek, eszembe juta! Látod-é ez unicornis szarva hegyit,
              kit ilyen módon aranyban foglalván magad ádtál vala otthon Candiában, hogy az te
              emlékezetedre nyakamon viseljem? Nézsze, esméred-é? Mi kell ennél nagyobb bizonság? Én
              vagyok az te Angelicád! Én vagyok az, kit te megholtnak hittél lenni!</p>
          </sp>
          <sp who="#credulus">
            <speaker>CREDULUS.</speaker>
            <p>Immár nyilván látom! Ó, ó, ó!</p>
          </sp>
          <sp who="#julia">
            <speaker>JULIA.</speaker>
            <p>Miért sírsz, édes Thyrsisem? Talám teljességgel elfeledkeztél rólam, az te
              Angelicádról? Azt bánod, hogy ismét megtaláltalak? Úgy-é? Szólj, lelkem!</p>
          </sp>
          <sp who="#credulus">
            <speaker>CREDULUS.</speaker>
            <p>Örömemben nem szólhatok vala. Nem feledkeztem el még rólad, én édes Angelicám! Nem
              lehetne az soha, mert kicsoda az, ki elfelejthesse az ő éltető lelkét, édes Angelicám?
              Ó, két szemem világa, nem tett soha ennyi gonoszt vélem az szerencse, azmennyi jót
              most vélem tészen! Hát ugyan te vagy az én édes Angelicám! Ím, noha látlak, hallak, de
              alig hiszem még magam szemeimnek is, füleimnek is!</p>
          </sp>
          <sp who="#julia">
            <speaker>JULIA.</speaker>
            <p>Én szinte azonképpen, én édes Thyrsisem, miérthogy tizenkét esztendeig való
              keresésimben sohul semmi hírt nem hallottam felőled, s immár most véletlenképpen ilyen
              hamar egybenhoza Isten bennönket! Noha látlak, de alig hiszek enmagamnak is! Jól
              esmérem az szép helyt, azkirűl emlékezel, mikor amaz árnyékon együtt aluszunk vala, s
              én meg valami fűvel gyógyítálak meg.</p>
          </sp>
          <sp who="#credulus">
            <speaker>CREDULUS.</speaker>
            <p>Ó, áldott szerencse! Ó, boldog s örvendetes nap, ki ez időt adtad érnem! De micsoda
              gonosz gondolat volt az a Montantól, hogy téged elalusson?</p>
          </sp>
          <sp who="#julia">
            <speaker>JULIA.</speaker>
            <p>Érts meg! Azután, hogy ám az földre esém, nem csak te, hanem egyéb is minden azt
              hitte, hogy megholtam. Látván ezt Montan, menten az atyámhoz jutott, s mondotta néki,
              hogy ő valami fűvel föl tud támasztani engem; ha megelevenedném, néki adjon az atyám
              házastársul. Atyám, mint keserves ember, néki ígért mindjárt, s Montan is ottan
              megorvoslott engem. De megcsalta az latrot az reménség, mert mihelt megértém ez
              csalárdságát, hogy mint vagyon az dolog, azonnal elszökém, s azulta csak téged
              kereslek erdőkről erdőkre, én édes Thyrsisem.</p>
          </sp>
          <sp who="#credulus">
            <speaker>CREDULUS.</speaker>
            <p>Miért változtattad meg nevedet? Hol laktál ennyi sok esztendeig?</p>
          </sp>
          <sp who="#julia">
            <speaker>JULIA.</speaker>
            <p>Hát te, édes lelkem, miért nem nevezted magad Thyrsisnek, hanem Credulusnak?</p>
          </sp>
          <sp who="#credulus">
            <speaker>CREDULUS.</speaker>
            <p>Azért, hogy hazánkban senki semmi hírt ne kaphatna felőlem.</p>
          </sp>
          <sp who="#julia">
            <speaker>JULIA.</speaker>
            <p>Én is szinte azért. De mint éltél te is azulta, hogy onnan hazul eljöttél?</p>
          </sp>
          <sp who="#credulus">
            <speaker>CREDULUS.</speaker>
            <p>Menjünk az én szállásomra, s ott beszéljük egymásnak minden nyavalyáinkot, kiről
              örömmel emlékezhetünk immár most, hála Istennek! De valyon ki jő távol, ahon? Mintha
              Sylvanus volna Galateával! Nézsze, mint beszélnek s nevetnek! Én hiszem,
              megkönyörültek egymáson. Jer, vonjuk félfelé egy kevéssé magunkot, halljuk, mit
              beszélnek!</p>
          </sp>
        </div>
        <div type="scene">
          <head type="title">ACTUS V. SCENA V.</head>
          <p>
            <stage>Sylvanus, Credulus, Galatea, Julia.</stage>
          </p>
          <sp who="#sylvanus">
            <speaker>SYLVANUS.</speaker>
            <p>Bocsásd meg, lelkem, hogy azt tettettem, mint hamis, hogy ezt szerettem volna inkább
              náladnál; s mentsen előtted az nagy bosszúság, ki az te régi kemén voltodbúl szállott
              vala szívemre, mely kegyetlenséggel reméntelenségben ejtettél vala felőled, hogy azt
              hittem, hogy soha nem vészesz bé szerelmedbe. Tiéd mind lelkem s mind szívem, eszem,
              fejem, gondolatom, mindenem. Ezután sem szépség, sem egyéb semmi el nem szakaszthat
              tőled engem!</p>
          </sp>
          <sp who="#galatea">
            <speaker>GALATEA.</speaker>
            <p>Inkább te bocsáss énnékem, ha mindjárt, azmely nap engem szeretni kezdtél, nem
              becsültem az te szerelmedet, azmint érdemletted volna tőlem!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Isten hozott minden jóval, édes társom, Credule! Lám, együtt látlak Juliával; talám
              az Szerelem ő maga szerzett eszve benneteket?</p>
          </sp>
          <sp who="#credulus">
            <speaker>CREDULUS.</speaker>
            <p>Az bezzeg, s ezután halálnál egyéb sem választhat el bennünket egymástúl!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Hála az Úristennek, nem tudok mit tennem örömemben! Ím, minket is együvé köte az
              Szerelem fölbomolhatatlan kötelességgel, mely kötelességünk, igaz, hogy azelőtt
              megtágult volt, de azért fel nem bomlott, fel nem szakadott soha az csomója!</p>
          </sp>
          <sp who="#julia">
            <speaker>JULIA.</speaker>
            <p>Lám, mondám én azelőtt is, hogy nem tarthat az harag sokáig közöttetek, mert azok,
              azkik bizonyában s valóban szeretik egymást, ha valami tisztességben járó dologban nem
              vésznek öszve, semmiért egyébért úgy meg nem haraghatnak, hogy ismét meg ne
              békéljenek. Mert az első szerelem az, azki embernek szívét égeti s főzi, noha második
              is nem hűvíti azért!</p>
          </sp>
          <sp who="#credulus">
            <speaker>CREDULUS.</speaker>
            <p>Ó, áldott Úristen, ki mindnyájunkhoz ilyen kegyelmes vagy! Ezelőtt itt az
              hegyeken-völgyeken mind csak síttam-ríttam, de légyen hála Istennek, ezután kiáltok,
              szólok s nevetek!<stage>Dienes közikben szól.</stage>
            </p>
          </sp>
          <sp who="#dienes">
            <speaker>DIENES.</speaker>
            <p>Isten ádjon jó estvélyt, uram, jó hírt mondok! Ez estve ellék egyik juh kettőt. Oly
              nagy mindkettő, hogy ha szarvok volna, mindeniket egy-egy kosnak alítanád.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Légyen tiéd, atyámfia, Dienes!</p>
          </sp>
          <sp who="#dienes">
            <speaker>DIENES.</speaker>
            <p>Isten ádjon százannyit kegyelmednek érette!</p>
          </sp>
          <sp who="#galatea">
            <speaker>GALATEA.</speaker>
            <p>Ím, én is megadom az inget.</p>
          </sp>
          <sp who="#dienes">
            <speaker>DIENES.</speaker>
            <p>Haja, haja, söle! Hiszem jól jártam ma!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Jer az én szállásumra, Credule! Jere, Julia, te is! Együtt együk meg az vacsorát!</p>
          </sp>
          <sp who="#credulus">
            <speaker>CREDULUS.</speaker>
            <p>Hadd menjünk inkább haza!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Nem mentek, hitemre!</p>
          </sp>
          <sp who="#credulus">
            <speaker>CREDULUS.</speaker>
            <p>Bár úgy légyen, azmint parancsolod.</p>
          </sp>
          <sp who="#sylvanus">
            <speaker>SYLVANUS.</speaker>
            <p>Eredj elöl, Dienes, öljük meg az borjút, ki ma egy hete, hogy lett. Készíts jó
              vacsorát!</p>
          </sp>
          <sp who="#dienes">
            <speaker>DIENES.</speaker>
            <p>Ihon mégyek! Nézsze, mint nyúl, ím, máris az nyálam, mintha hangyák járnának az
              számban, hogy az jó lakást érzem! Elvetem, ördeg vigye el, az sült répát!</p>
          </sp>
          <sp who="#sylvanus">
            <speaker>SYLVANUS.</speaker>
            <p>Hozsza az kezed, Galatea; fogd kézen Juliát te is, Credule, s menjünk úgy vígan az
              szállásra!</p>
          </sp>
        </div>
        <div type="scene">
          <head type="title">CONCLUSIO</head>
          <p>
            <stage>Dienes szól az komédiahallgatóknak.</stage>
          </p>
          <sp who="#dienes">
            <speaker>DIENES.</speaker>
            <p>Halljátok, jó uraim, örömest vacsorára hínálak titeket is, ha az vacsorálóház igen
              kicsiny nem volna. De nem fértek bé, mert igen szoros. Ti is penig, szép asszonyok,
              itt bár az bokrok közt ne várakozzatok az vacsorára, mert együld estvére kélve
              megragad benneteket valami kétlábú farkas vagy medve!</p>
            <p>
              <stage>FINIS</stage>
            </p>
          </sp>
        </div>
      </div>
    </body>
  </text>
</TEI>
