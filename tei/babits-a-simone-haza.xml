<?xml version="1.0" encoding="utf-8"?>
<TEI xmlns="http://www.tei-c.org/ns/1.0"
     type="dracor"
     xml:id="hun000044"
     xml:lang="hu">
  <teiHeader>
    <fileDesc>
      <titleStmt>
        <title>A Simóné háza</title>
        <title type="sub">Falusi Tragédia. Színmű egy felvonásban</title>
        <author>
          <persName>
            <surname>Babits</surname>
            <forename>Mihály</forename>
          </persName>
          <idno type="wikidata">Q332482</idno>
        </author>
      </titleStmt>
      <editionStmt>
        <edition>digital edition</edition>
        <respStmt>
          <resp>project director</resp>
          <persName>
            <surname>Palkó</surname>
            <forename>Gábor</forename>
          </persName>
        </respStmt>
        <respStmt>
          <resp>TEI-specification</resp>
          <persName>
            <surname>Fellegi</surname>
            <forename>Zsófia</forename>
          </persName>
        </respStmt>
        <respStmt>
          <resp>XML-control</resp>
          <persName>
            <surname>Bajzát</surname>
            <forename>Tímea</forename>
          </persName>
          <persName>
            <surname>Vida</surname>
            <forename>Bence</forename>
          </persName>
        </respStmt>
        <respStmt>
          <resp>project coordinator</resp>
          <persName>
            <surname>Szemes</surname>
            <forename>Botond</forename>
          </persName>
        </respStmt>
        <respStmt>
          <resp>NLP expert</resp>
          <persName>
            <surname>Horváth</surname>
            <forename>Péter</forename>
          </persName>
        </respStmt>
        <respStmt>
          <resp>XML-editor</resp>
          <persName>
            <surname>Pantyelejev</surname>
            <forename>Natali</forename>
          </persName>
        </respStmt>
        <respStmt>
          <resp>creator</resp>
          <orgName>Digitális Bölcsészet Tanszék <ref type="url">
                        https://elte-dh.hu/</ref></orgName>
        </respStmt>
      </editionStmt>
      <publicationStmt>
        <publisher>
          <orgName>Digitális Bölcsészet Tanszék <ref type="url">
                        https://elte-dh.hu/</ref></orgName>
        </publisher>
        <pubPlace>Budapest <ref type="url">"http://www.geonames.org/3054643</ref>
        </pubPlace>
        <date>2022</date>
        <availability>
          <p>CC BY-SA 4.0 <ref type="url">
                            https://creativecommons.org/licenses/by-sa/4.0/</ref>
          </p>
        </availability>
      </publicationStmt>
      <sourceDesc>
        <bibl type="digitalSource">
          <title type="main">A Simóné háza</title>
          <title type="sub">Falusi Tragédia. Színmű egy felvonásban</title>
          <publisher>Vajdasági Magyar Digitális Adattár</publisher>
          <ref target="http://adattar.vmmi.org/dramak/126/126.pdf"/>
          <respStmt>
            <resp>Original Electronic Edition</resp>
            <persName>
              <surname/>
              <forename/>
            </persName>
            <persName>
              <surname/>
              <forename/>
            </persName>
            <persName>
              <surname/>
              <forename/>
            </persName>
          </respStmt>
        </bibl>
        <bibl type="originalSource">
          <title type="main">A Simóné háza</title>
          <title type="sub">Falusi Tragédia. Színmű egy felvonásban</title>
          <author>
            <persName>
              <surname>Babits</surname>
              <forename>Mihály</forename>
            </persName>
            <idno type="wikidata">Q332482</idno>
          </author>
          <date when="1978"/>1978
                    <pubPlace/>Budapest <publisher/>Ságvári Nyomdaip. Szakközépisk. és
                    Szakmunkásképző Int.: Athanaeum </bibl>
        <bibl type="firstEdition">
          <author>
            <persName>
              <surname>Babits</surname>
              <forename>Mihály</forename>
            </persName>
            <idno type="wikidata">Q332482</idno>
          </author>
          <respStmt>
            <resp>editor</resp>
            <persName>
              <surname>Téglás</surname>
              <forename>János</forename>
            </persName>
          </respStmt>
          <title type="main">A Simóné háza</title>
          <title type="sub">Falusi tragédia / Színmű egy felvonásban</title>
          <pubPlace>Budapest</pubPlace>
          <publisher>Ságvári Nyomdaip. Szakközépisk. és Szakmunkásképző Int.;
                        Athenaeum</publisher>
        </bibl>
      </sourceDesc>
    </fileDesc>
    <profileDesc>
      <langUsage>
        <language ident="hu"/>
      </langUsage>
      <particDesc>
        <listPerson>
          <person xml:id="simone" sex="FEMALE">
            <persName>ÖZVEGY SIMÓNÉ</persName>
          </person>
          <person xml:id="karoly" sex="MALE">
            <persName>SIMÓ KÁROLY</persName>
          </person>
          <person xml:id="anna" sex="FEMALE">
            <persName>ANNA</persName>
          </person>
          <person xml:id="orvos" sex="MALE">
            <persName>ORVOS</persName>
          </person>
          <person xml:id="pali" sex="MALE">
            <persName>BAKA PALI</persName>
          </person>
          <person xml:id="cuci" sex="MALE">
            <persName>CUCI</persName>
          </person>
          <person xml:id="major" sex="MALE">
            <persName>MAJOR</persName>
          </person>
          <person xml:id="balog" sex="MALE">
            <persName>BALOG</persName>
          </person>
          <personGrp xml:id="tuzoltok" sex="MALE">
            <name>TŰZOLTÓK</name>
          </personGrp>
          <person xml:id="utcagyerekek" sex="MALE">
            <persName>Utcagyerekek</persName>
          </person>
          <personGrp xml:id="nep" sex="UNKNOWN">
            <name>Nép</name>
          </personGrp>
        </listPerson>
      </particDesc>
      <textClass>
        <keywords>
          <term type="genreTitle">Tragedy</term>
        </keywords>
      </textClass>
    </profileDesc>
  </teiHeader>
  <standOff>
    <listEvent>
      <event type="print" when="1978">
        <desc/>
      </event>
      <event type="written" when="1906">
        <desc/>
      </event>
    </listEvent>
  </standOff>
  <text>
    <front>
      <castList>
        <head type="title">
          <hi rend="underline">Személyek</hi>
        </head>
        <castItem>
          <role><roleName>ÖZVEGY SIMÓNÉ</roleName></role>
        </castItem>
        <castItem>
          <role><roleName>SIMÓ KÁROLY</roleName>, fia</role>
        </castItem>
        <castItem>
          <role><roleName>ANNA</roleName></role>
        </castItem>
        <castItem>
          <role><roleName>ORVOS</roleName></role>
        </castItem>
        <castItem>
          <role><roleName>BAKA PALI</roleName>, hordár</role>
        </castItem>
        <castItem>
          <role><roleName>CUCI</roleName>, cigány</role>
        </castItem>
        <castItem>
          <role><roleName>MAJOR</roleName>, tűzoltó-főparancsnok</role>
        </castItem>
        <castItem>
          <role><roleName>BALOG</roleName>, járásbíró</role>
        </castItem>
        <castItem>
          <role><roleName>TŰZOLTÓK</roleName></role>
        </castItem>
        <castItem>
          <role><roleName>utcagyerek</roleName></role>
        </castItem>
        <castItem>
          <role><roleName>nép</roleName></role>
        </castItem>
      </castList>
    </front>
    <body>
      <div type="act">
        <stage>DÉLUTÁN, SÁTORFA</stage>
        <stage>Udvar; háttérben a Simóné háza; fehérre meszelt, de láthatólag nem
                    parasztház. Balra kert; a nap rásüt a színes gömbökre. Pelargónia (muskátli),
                    szép molnárné, kisasszonyvirág, gránát. A háza ablaktalan részén, a fal mellett
                    georgina. A szomszéd ház nádas. – Jobbra kapu az utcára. A ház ajtaja az udvarra
                    nyílik – régi szokás szerint. A ház előtt széles pad és asztal. Anna a ház körül
                    foglalatoskodik; Simoné<note type="editorial">Simóné</note> felülvigyáz.
                    Meszelő, sajtár.</stage>
        <sp who="#simone">
          <speaker>SIMÓNÉ</speaker>
          <p>Hány óra már?</p>
        </sp>
        <sp who="#anna">
          <speaker>ANNA</speaker>
          <p>Mindjárt háromnegyed.</p>
        </sp>
        <sp who="#simone">
          <speaker>SIMÓNÉ</speaker>
          <p>Minden percen itt lehet. – Nézd, ott van még egy folt – ott a kapu
                        fölött.</p>
        </sp>
        <sp who="#anna">
          <speaker>ANNA</speaker>
          <p>Igen, tekintetes asszony.</p>
        </sp>
        <sp who="#simone">
          <speaker>SIMÓNÉ</speaker>
          <p>A gazemberek! – Jobban, jobban! Sár? Bizonyosan valami kölyök dobta be
                        megint. Nem láttál senkit a ház körül ólálkodni?</p>
        </sp>
        <sp who="#anna">
          <speaker>ANNA</speaker>
          <p>Senkit sem láttam.</p>
        </sp>
        <sp who="#simone">
          <speaker>SIMÓNÉ</speaker>
          <p>Szegényt az ág is húzza. Biztosra veszem, hogy ők voltak megint. – Föllebb
                        meszeld! – Az a kamasz Ládi Pista rosszabb, mint akármilyen parasztkölyök.
                        Sohase végy házat, Anna, soha!</p>
        </sp>
        <sp who="#anna">
          <speaker>ANNA</speaker>
          <p>Szegény árva lány vagyok.</p>
        </sp>
        <sp who="#simone">
          <speaker>SIMÓNÉ</speaker>
          <p>Zabálni, torkoskodni, hancúrozni, fakarddal hadakozni, törni-zúzni, szegény
                        özvegyasszonyok házát sárral dobálni be! – Mondom neked, nem okos, aki házat
                        vesz manapság.</p>
        </sp>
        <sp who="#anna">
          <speaker>ANNA</speaker>
          <p>Elég lesz már, tekintetes asszony?</p>
        </sp>
        <sp who="#simone">
          <speaker>SIMÓNÉ</speaker>
          <p>Még, ott fölül! – Más gondja nincs a világnak, mint hogy a szegény özvegyet
                        nyomorgassa. Szegény apám ha látná! Tudod-e Anna, hogy ez a ház jobb napokat
                        is látott?</p>
        </sp>
        <sp who="#anna">
          <speaker>ANNA</speaker>
          <p>Tudom, tekintetes asszony.</p>
        </sp>
        <sp who="#simone">
          <speaker>SIMÓNÉ</speaker>
          <p>Talán mindig gonosz kölykök prédája volt? De csak jöjjön meg egyszer a fiam!
                        Siess Anna, minden percben itt lehet. Aztán a fiam nagyságos úr, érted?
                        Nagyságos úr. Neki ez a cím jár. Persze, ha tudnák, ki a fiam... De amint
                        özveggyel van dolga, vérszemet kap a világ. Tudják, hogy a házam egyetlen
                        örömem. Boldog, akinek nincsen háza Anna. Én mindent megtettem. Nem tettem
                        én meg mindent, Anna?</p>
        </sp>
        <sp who="#anna">
          <speaker>ANNA</speaker>
          <p>De igen, tekintetes asszony.</p>
        </sp>
        <sp who="#simone">
          <speaker>SIMÓNÉ</speaker>
          <p>Te tudod, Anna. Költöttem én egy krajcárt magamra? Úgy jártam mint az utolsó
                        cseléd. De a házat fönntartottam, ahogy lehetett.</p>
          <p>
            <stage>(Simóné)</stage>– Téged magamhoz vettelek. Mondd Anna, mi lett volna,
                        ha nem veszlek magamhoz?</p>
        </sp>
        <sp who="#anna">
          <speaker>ANNA</speaker>
          <p>Agyonütött volna az apám.</p>
        </sp>
        <sp who="#simone">
          <speaker>SIMÓNÉ</speaker>
          <p>Jó szívem van, arról nem tehetek. Te jó leány vagy, Anna. Az apád haszontalan
                        iszákos; de te jó leány vagy. Egy cseléddel sem tudtam eddig kijönni – de te
                        jó leány vagy; szerény leány. Egy hibád, hogy dologra kicsit lassúkezű vagy.
                        Fürgének kell lenni a lánynak. Mikor én olyan fiatal leány voltam... Hány
                        óra?</p>
        </sp>
        <sp who="#anna">
          <speaker>ANNA</speaker>
          <p>Azt hiszem mindjárt...</p>
        </sp>
        <sp who="#simone">
          <speaker>SIMÓNÉ</speaker>
          <p>No talán jó lesz. Minden percben jöhet, most jó lesz. Mindent nem győzök én
                        sem. Csak hogy rendet találjon a fiam. Gyere elrakni odabenn. Hordd félre a
                        sajtárt.</p>
        </sp>
        <sp who="#anna">
          <speaker>ANNA</speaker>
          <p>Igenis, tekintetes asszony.</p>
        </sp>
        <sp who="#simone">
          <speaker>SIMÓNÉ</speaker>
          <p>Legfőbb egy lányban a szerénység, elhiheted nekem. Én aki annyit dolgoztam
                        életemben. A mai lányok mind feleselők. Lassanként az úr lesz a
                            szolga.<stage>(Bemennek.)</stage>
          </p>
        </sp>
        <stage>(Valaki kívülről nekifut az utcakapunak és megüti a tenyerével.)</stage>
        <sp who="#utcagyerekek">
          <speaker>EGY HANG</speaker>
          <p>Apacs!<stage>(Az ütéstől a kapu kinyílik, és egy gyerek beesik.)</stage>Nini,
                        gyerekek, nyitva van!</p>
        </sp>
        <sp who="#utcagyerekek">
          <speaker>II. GYEREK</speaker>
          <p>Pszt! Nincs itt a sárkány?</p>
        </sp>
        <sp who="#utcagyerekek">
          <speaker>III. GYEREK</speaker>
          <p>Láttátok milyen vörös volt? Jól feldühösítettük!</p>
        </sp>
        <sp who="#utcagyerekek">
          <speaker>I. GYEREK</speaker>
          <p>Én azt mondom, hogy a sárkány vendéget vár.</p>
        </sp>
        <sp who="#utcagyerekek">
          <speaker>III. GYEREK</speaker>
          <p>Az, vendéget? Nem hallottad a Kati nénitől, hogy milyen fösvény?</p>
        </sp>
        <sp who="#utcagyerekek">
          <speaker>I. GYEREK</speaker>
          <p>Másképp nem lenne nyitva a kapu.</p>
        </sp>
        <sp who="#utcagyerekek">
          <speaker>II. GYEREK</speaker>
          <p>Kuss, idejönnek.<stage>(Elrebbennek, miközben az első egy nagy pamat sárt
                            csap a hószín falra.)</stage>
          </p>
        </sp>
        <stage>(Jön Simó Károly; utána Baka Pali, a poggyásszal.)</stage>
        <sp who="#karoly">
          <speaker>KÁROLY</speaker>
          <p>Eszerint maga ismeri az anyámat?</p>
        </sp>
        <sp who="#pali">
          <speaker>PALI</speaker>
          <p>Ismertem én a nagyságos urat is, mikor akkora volt, mint ez a koffer – de
                        félilyen nehéz se; ez aligha könyvvel nincs tele. Mert uram, én mindig csak
                        azt mondom: minden nehéz a világon, de semmi sem olyan nehéz, mint a
                        tudomány. Azt tessék elhinni. Én húsz éve hordom a terűt a vasútról. Én
                        vagyok az első számú hordár. Ezt aki akarja, a sapkámon olvashatja; de úgyis
                        tudja mindenki. Azért mondta is a múltkor a Cuci: Koma, kelmed bátran
                        elzálogosíthatná a sapkáját; úgyis tudja mindenki, hogy kend az első számú.
                        A legelső számú. Mióta szegény feleségem...</p>
        </sp>
        <sp who="#karoly">
          <speaker>KÁROLY</speaker>
          <p>És hogy van az anyám?<stage>(Benéz az első ablakon.)</stage>Itt úgy látszik
                        nincs senki.<stage>(Megáll. Tétova, fáradt.)</stage>
          </p>
        </sp>
        <sp who="#pali">
          <speaker>PALI</speaker>
          <p>Nincs annak semmi baja kérem, azt tessék elhinni. Minek mondanék rá
                        nemigazat, mikor nincs semmi okom; nem igaz? Nagyon jót tett velem a
                        tekintetes asszony, hogy magához vette a leányomat. Igaz, hogy azóta már
                        kereshetne, ha elment volna szolgálni, vagy gyárba; hat forintot is
                        kereshetne hónapján. De én mindig csak azt mondom: minek nekem a hat forint;
                        mikor csak elinnám. Tetszik látni, megmondom ami igaz. Így legalább van a
                        leányomnak tisztességes ruhája; nincs igazam nagyságos úr?</p>
        </sp>
        <sp who="#karoly">
          <speaker>KÁROLY</speaker>
          <p>Merre lehetnek?</p>
        </sp>
        <sp who="#pali">
          <speaker>PALI</speaker>
          <p>Szegény feleségem is mindig azt mondta: csak tisztességes ruhája legyen! – Én
                        úgysem tudnék lánnyal bánni. – aligha hátul nincsenek: a tekintetes asszony
                        félti az első szobáit. Tessék nézni: megint kimeszeltek. Én mindig csak azt
                        mondom: a tekintetes asszonyban ez a ház tartja a lelket; ha ez nem volna,
                        már rég odavolna. Mindenkinek megvan a maga kedvtelése; nincs igazam? Más,
                        ha viszket, a bőrét vakarja; a tekintetes asszony a házát vakarja. Én inni
                        szoktam olykor. Megmondom ami igaz. Mások azt mondják. Ne igyam; de én
                        mindig csak azt mondom: mindenkinek megvan a maga kedvtelése. Miért ne
                        igyam, ha jól esik? Megszolgálok érte. Valaki azért lehet becsületes ember,
                        ha iszik is; nincs igazam nagyságos úr?</p>
        </sp>
        <stage>(Simóné jön.)</stage>
        <sp who="#simone">
          <speaker>SIMÓNÉ</speaker>
          <p>De, - az, richtig. – Isten hozott Károly. Csakhogy megérkeztél!... Nem is
                        hallottam a kocsizörgést.</p>
        </sp>
        <sp who="#karoly">
          <speaker>KÁROLY</speaker>
          <p>Gyalog jöttem. – Közel van az állomás.</p>
        </sp>
        <sp who="#simone">
          <speaker>SIMÓNÉ</speaker>
          <p>Jól tetted fiam. Manap csak az jut valamire, aki takarékos. – Ez az ember mit
                        kap?</p>
        </sp>
        <sp who="#pali">
          <speaker>PALI</speaker>
          <p>No hisz tán meg sem ismer a tekintetes asszony. A tekintetes asszony szeret
                        alkudni; de én mindenütt egyformán kapok, mert én városi hordár vagyok;
                        egyes a számom.</p>
        </sp>
        <sp who="#karoly">
          <speaker>KÁROLY</speaker>
          <stage>(Kifizeti a hordárt)</stage>
        </sp>
        <sp who="#simone">
          <speaker>SIMÓNÉ</speaker>
          <p>Annának ma dolga van.</p>
        </sp>
        <sp who="#pali">
          <speaker>PALI</speaker>
          <p>No hisz, mintha lopni akarnék. A lányomat csak megnézhetem. Én is csak apa
                            vagyok.<stage>(El.)</stage>
          </p>
        </sp>
        <sp who="#karoly">
          <speaker>KÁROLY</speaker>
          <p>Ne bántsa, mama.</p>
        </sp>
        <sp who="#simone">
          <speaker>SIMÓNÉ</speaker>
          <p>Lopja tőlem a lánya idejét. Én tartom a lányát. A paraszt mind haszontalan és
                        szemtelen, kivált, ha asszonnyal van dolga. – Hadd nézzelek hát meg. Négy év
                        óta nem láttalak. Anna, hozz fel bort a nagyságos úrnak. Egy kicsit
                        felüdülsz.</p>
        </sp>
        <sp who="#karoly">
          <speaker>KÁROLY</speaker>
          <p>Ritkán szabadulhatok.</p>
        </sp>
        <sp who="#simone">
          <speaker>SIMÓNÉ</speaker>
          <p>Csakhogy egyszer eszedbe jutott meglátogatni szegény anyádat. Maholnap úgyis
                        ki tudja látsz-e többé? Én szegény özvegyasszony vagyok. Érted vesződtem
                        mindig: hogy téged felnevelhesselek, és a házat tisztességben fenntarthassam
                        számodra. Ne higgy fiam, ha anyádat kisebbíteni akarják előtted. Azt
                        mondják, fösvény vagyok; de hogy neveltelek volna föl, ha nem lettem volna
                        takarékos? Szegény apádnak az a kis nyugdíja...</p>
        </sp>
        <stage>(Anna jön a borral és el.)</stage>
        <sp who="#simone">
          <speaker>SIMÓNÉ</speaker>
          <p>Talán bejössz...</p>
        </sp>
        <sp who="#karoly">
          <speaker>KÁROLY</speaker>
          <p>Majd azután megnézem a lakást; de most jobban esik itt az udvaron. – Szép a
                        háza.</p>
        </sp>
        <sp who="#simone">
          <speaker>SIMÓNÉ</speaker>
          <p>Ah, már megint egy sárfolt! Haszontalan kölykek. Sírba visznek. – Kóstold meg
                        fiam. Szegény özvegyasszony vagyok, de a fiamtól semmit sem sajnálok.</p>
        </sp>
        <sp who="#karoly">
          <speaker>KÁROLY</speaker>
          <p>Köszönöm anyám</p>
        </sp>
        <sp who="#simone">
          <speaker>SIMÓNÉ</speaker>
          <p>Mindig úriasszony voltam. Két gondom volt életemben, a fiam és a házam. Nem
                        is hiszi, aki nem tudja, mennyi gondot ád egy ház egy szegény özvegynek.
                        Szegény apád mindig azt mondta: mama, ha pénzem lesz, építünk rá egy
                        emeletet, s akkor ez lesz a legszebb ház Sátorfán. – Én mindent megtettem.
                        Mondhatom, e rossz kölykek dacára nincs több ily tisztán, rendesen tartott
                        ház az egész városban.</p>
        </sp>
        <sp who="#karoly">
          <speaker>KÁROLY</speaker>
          <p>Igazán szép tiszta.</p>
        </sp>
        <sp who="#simone">
          <speaker>SIMÓNÉ</speaker>
          <p>Egész életemben rendes asszony voltam. – Emlékszel, kis korodban hányszor
                        firkáltad be a falát, rúgtad le a sarkát magad is? Nem volt még annyi
                        belátásod, hogy tudtad volna, hogy csak teérted vesződöm. –</p>
        </sp>
        <sp who="#karoly">
          <speaker>KÁROLY</speaker>
          <p>Mama sokat szidott.</p>
        </sp>
        <sp who="#simone">
          <speaker>SIMÓNÉ</speaker>
          <p>Gyere, hadd nézzelek. Jó színbe’ vagy. Neked nem árt a pesti levegő.</p>
        </sp>
        <sp who="#karoly">
          <speaker>KÁROLY</speaker>
          <p>Mi újság Sátorfán?</p>
        </sp>
        <sp who="#simone">
          <speaker>SIMÓNÉ</speaker>
          <p>Semmi... az öreg Ingoványiné eladta a házat; talán már hallottad. Egy zsidó
                        vette meg. Manap csak a zsidók vesznek házat; de nem is érdemes tisztességes
                        keresztény embernek, hidd el; tartani sem érdemes. – Én néha betegeskedem.
                        Itt is fáj, ott is fáj. Az orvos azt mondja: idegesség. – De hát te hogyan
                        vagy? Mi újság Pesten? Hisz ha nem volnék ilyen öreg és nem kerülne oly
                        sokba, nem mondom, hogy meg nem látogatnálak. Szegény apád mindig tervezte,
                        hogy fölvisz. Sok jó ismerőse volt ott szegény apádnak, sok jóakarója volt.
                        Lánykoromban én is voltam ám Pesten. De már azóta sok megváltozott. – Engem
                        ma csak a fiam érdekel.</p>
        </sp>
        <sp who="#karoly">
          <speaker>KÁROLY</speaker>
          <p>Egészen jól érzem magamat.</p>
        </sp>
        <sp who="#simone">
          <speaker>SIMÓNÉ</speaker>
          <p>Van-e kilátásod előléptetésre? Megvan még a régi főnököd – hogy is
                        hívták?</p>
        </sp>
        <sp who="#karoly">
          <speaker>KÁROLY</speaker>
          <p>Édesanyám, éppen azért iparkodtam ezt a kis szabadságot kieszközölni, mert
                        valamiről beszélni akarok édesanyámmal. A főnököm – ugyanaz aki volt – igen
                        kedves ember, mint már többször írtam, nagyon megszeretett és úgyszólván
                        minden felelősséggel járó munkát velem végeztet.</p>
        </sp>
        <sp who="#simone">
          <speaker>SIMÓNÉ</speaker>
          <p>Sohase mulaszd el jóakarókat szerezni magadnak. Manap minden a protekció. Én
                        szegény özvegyasszony vagyok. Jársz most is a házukhoz sokat?</p>
        </sp>
        <sp who="#karoly">
          <speaker>KÁROLY</speaker>
          <p>Most mindennap járok. Édesanyám, éppen azt akartam főleg közölni
                        édesanyámmal, hogy nincs kizárva, hogy nemsokára asszonyt hozok a házhoz. A
                        főnököm nem idegenkedik attól a gondolattól, hogy nőül adja hozzám a
                        leányát...</p>
        </sp>
        <sp who="#simone">
          <speaker>SIMÓNÉ</speaker>
          <p>Fel kell fiam használni a szerencsét – ha igazán szerencse kínálkozik. De
                        semmit se tégy elhamarkodva. Gondold meg, hogy az egész életedre kiható
                        lépés lesz. Sokan megbánták keservesen, akik első fellobbanásukra hallgatva
                        beleugrottak ilyesmibe. -</p>
        </sp>
        <sp who="#karoly">
          <speaker>KÁROLY</speaker>
          <p>... s a leány szívesen hozzám jön.</p>
        </sp>
        <sp who="#simone">
          <speaker>SIMÓNÉ</speaker>
          <p>Mindent okosan. – Szép leány?</p>
        </sp>
        <sp who="#karoly">
          <speaker>KÁROLY</speaker>
          <p>Csinos. És a főnököm nagyon gazdag ember – rendkívül gazdag ember. És az
                        összeköttetéseik... az egész jövőm egy csapásra meg lenne alapítva.</p>
        </sp>
        <sp who="#simone">
          <speaker>SIMÓNÉ</speaker>
          <p>A kitartás mindig meghozza a maga jutalmát. Én is egész életemben dolgos
                        asszony voltam, s meg is értem azt, hogy fölneveltelek, fönntartottam a
                        házat s innen-onnan viszonozni tudod, amit érted tettem. Hidd el, édes fiam,
                        senki sem örül úgy a szerencsédnek, mint édesanyád.</p>
        </sp>
        <sp who="#karoly">
          <speaker>KÁROLY</speaker>
          <p>Rettenetes lenne örökké lenn maradni. Már gyermekkoromban mindig börtönben
                        éreztem magamat, amikor a szép nagy világra gondoltam, és hogy tán egész
                        életemben csak a börtönablakaimon át élvezhetem. Csupán azért a
                        szamárságért, mert nem születtem néhány ezer forinttal gazdagabbnak. Nincs
                        jobb érzés, mint amikor az ember nyitva lát egy sorompót maga előtt – előre!
                        Olyan erősnek érezném magamat – olyan szabadnak! Mindjárt nyitva állna
                        előttem a világ! Csakhogy -</p>
        </sp>
        <sp who="#simone">
          <speaker>SIMÓNÉ</speaker>
          <p>Ne bízd el fiam magadat a szerencsében se. Ne táplálj nagyon nagy reményeket,
                        nehogy aztán annál keservesebben megcsalódjál. – Minden bizonyos?</p>
        </sp>
        <sp who="#karoly">
          <speaker>KÁROLY</speaker>
          <p>Éppen erről akarok beszélni. Tudja mama, az apósom olyan józan, körültekintő
                        ember, aki nemcsak teljesen biztosítva akarja látni a lánya jövőjét, hanem
                        amellett üzletember is, aki egyoldalú áldozatokba elvből nem megy bele. Hisz
                        ez csak természetes, ugye, aki egész életét az üzletben töltötte. – Micinek
                        van harmincezer forint hozománya, és a főnököm azt kívánja, hogy ennek
                        kétharmad részét, vagyis húszezer koronát még én is biztosítsak hozzá – ez
                        az egyetlen feltétele.</p>
        </sp>
        <sp who="#simone">
          <speaker>SIMÓNÉ</speaker>
          <p>Húszezer koronát?</p>
        </sp>
        <sp who="#karoly">
          <speaker>KÁROLY</speaker>
          <p>Csak húszezer koronát.</p>
        </sp>
        <sp who="#simone">
          <speaker>SIMÓNÉ</speaker>
          <p>Fiam, az embernek, ha tisztességes akar maradni, sokról le kell mondania
                        ebben az életben. Lásd, nekem is mennyi mindenről kellett lemondanom, hogy
                        tisztességesen felnevelhesselek és a házat jó karban tarthassam! Semmit sem
                        költöttem magamra; úgy jártam, mint az utolsó cseléd. -</p>
        </sp>
        <sp who="#karoly">
          <speaker>KÁROLY</speaker>
          <p>Még egy utolsó áldozatra kérem, édesanyám. Ez voltaképp nem is lesz áldozat,
                        mert fiának és saját magának a szerencséjét fogja megalapítani vele. Nekem
                        nincsen húszezer koronám és nem is kapok annyit kölcsön, legalább nem a
                        főnököm tudtán kívül. Édesanyámnak bizonyosan van megtakarított pénze,
                        kérem, segítsen ki néhány ezer forinttal.</p>
        </sp>
        <sp who="#simone">
          <speaker>SIMÓNÉ</speaker>
          <p>Néhány ezer forinttal? Fiam, honnan vennék én néhány ezer forintot? Te tudod,
                        hogy szegény özvegyasszony vagyok. Hisz csak volna; kinek adnám mint neked?
                        De látod, hogy nincsen. A kis nyugdíj édesapád után alig elég hónapról
                        hónapra. Az élelem napról napra drágább. A ház tatarozása többe kerül, mint
                        a bennlakás ér. Az adó óriási. Számítsd ki, ha nem hiszel anyádnak! Honnan
                        lenne nekem megtakarított pénzem:</p>
        </sp>
        <sp who="#karoly">
          <speaker>KÁROLY</speaker>
          <p>Azért édesanyám tudna nekem pénzt szerezni, ha belátná, hogy milyen – milyen
                        -</p>
        </sp>
        <sp who="#simone">
          <speaker>SIMÓNÉ</speaker>
          <p>Ugyan honnan szereznék? Talán kölcsön vegyek? Ki ád nekem kölcsön is? –
                        Tudják, hogy semmim sincs. Azért, mert ez a kis házam van? Erre ugyan nem
                        sokat kapsz a mai világban. Honnan vennék én neked – néhány ezer forintot?
                        Szívesen megtenném fiam, - de ha nincs – nincs. Ami nem lehet, azt nem
                        lehet.</p>
        </sp>
        <sp who="#karoly">
          <speaker>KÁROLY</speaker>
          <p>Adja el a házát.</p>
        </sp>
        <stage>(Szünet)</stage>
        <sp who="#karoly">
          <speaker>KÁROLY</speaker>
          <p>Magát úgyis kimeríti az a sok házi gond. Mennyit vesződik, mérgelődik! Egy jó
                        bérlakásban sokkal kényelmesebben, gondtalanabbul meglenne addig, míg
                        megházasodnám és hozzánk költözhetik...</p>
        </sp>
        <sp who="#simone">
          <speaker>SIMÓNÉ</speaker>
          <p>Hogyan? Ezt a házat? Eladjam? -</p>
        </sp>
        <sp who="#karoly">
          <speaker>KÁROLY</speaker>
          <p>Adja el mama. Minek magának a ház! Bérbe úgysem adhatja, mert ahhoz kicsike;
                        hát nem jövedelmez semmit, magának pedig nagy is.</p>
        </sp>
        <sp who="#simone">
          <speaker>SIMÓNÉ</speaker>
          <p>De Károly, hisz ez lehetetlen! Bérbe adni a házamat!</p>
        </sp>
        <sp who="#karoly">
          <speaker>KÁROLY</speaker>
          <p>Adja el! Előbb mondta hogy a bennlakás nem hozza be a tatarozást. Adja
                        el!</p>
        </sp>
        <sp who="#simone">
          <speaker>SIMÓNÉ</speaker>
          <p>Adjam el! Persze, minek nekem a ház! Én már öregasszony vagyok – hát minek
                        nekem a ház! Elég hely lenne már nekem egy kis sírgödör – ugye, arra
                        gondolsz?</p>
        </sp>
        <sp who="#karoly">
          <speaker>KÁROLY</speaker>
          <p>De nem, mama, hát ne értsen félre! Én nem akarom, hogy maga valamit
                        nélkülözzön. Maga mondta előbb, hogy nem érdemes manapság házat tartani. Én
                        csak a maga kényelmét akarom.</p>
        </sp>
        <sp who="#simone">
          <speaker>SIMÓNÉ</speaker>
          <p>Meg csak úgy mellékesen a saját kényelmedet, ugye? Szegény özvegy anyád
                        lót-fut, töri magát egész nap, majd megvész, majd kiölti a nyelvét a
                        dologban; aztán itt a köszönet! Itt a hála! Vén koromra a bőrömet is lehúzná
                        rólam.</p>
        </sp>
        <sp who="#karoly">
          <speaker>KÁROLY</speaker>
          <p>Ugyan mama, ne fogjon fel mindent mindjárt olyan tragikusan. A háza még nem a
                        bőre.</p>
        </sp>
        <sp who="#simone">
          <speaker>SIMÓNÉ</speaker>
          <p>Lehúznád te azt is! Ilyen voltál mindig – már kicsi korodban. Mást se tudtál,
                        mint rontani, kárt csinálni, falakat rugdalni... Örültél már akkor is, ha az
                        anyádat szomoríthattad.</p>
        </sp>
        <sp who="#karoly">
          <speaker>KÁROLY</speaker>
          <p>Mama meg örült, ha elronthatta egy kedves játékomat... már akkor is -</p>
        </sp>
        <sp who="#simone">
          <speaker>SIMÓNÉ</speaker>
          <p>És most, alighogy felcseperedett, felém se néz különben; - egyszer örülök,
                        hogy eszébe jutok – és lám ni, miért jön! Mintha a csillagokban lett volna
                        megírva! Ó Istenem, Istenem, mért mérted ezt rám, hogy a fiam, akibe
                        egyetlen reményemet tettem, éppen ő akarjon egyetlen örömömtől
                        megfosztani!</p>
        </sp>
        <sp who="#karoly">
          <speaker>KÁROLY</speaker>
          <p>- és most, ha tudná, mit ront el! Mit ront el! – Ó mama, nézze csak, - hisz
                        magának is be kell látnia, - hisz végre maga az én édesanyám. –</p>
        </sp>
        <stage>(megfogja a kezét.)</stage>
        <sp who="#simone">
          <speaker>SIMÓNÉ</speaker>
          <p>Hagyj engem – hagyj engem pusztulni. – Úgyis azt kívánod. – Látod, hogy
                        dögrováson vagyok – akkor meglesz a kívánságod. -</p>
        </sp>
        <sp who="#karoly">
          <speaker>KÁROLY</speaker>
          <p>De édesanyám, az Istenre kérem, nézze, beszéljünk higgadtan. – Látja, maga is
                        egy kicsit ideges, én is könnyen kijövök a sodromból – bocsásson meg – nem
                        akartam – nem tudtam, hogy annyira a szívéhez nőtt ez a rossz régi ház.
                        -</p>
        </sp>
        <sp who="#simone">
          <speaker>SIMÓNÉ</speaker>
          <p>Persze, rossz régi ház – ahol az anyád élt, ahol az apád meghalt, az a
                        palotákhoz szokott kényes pesti úrnak most egy rossz régi ház. -</p>
        </sp>
        <sp who="#karoly">
          <speaker>KÁROLY</speaker>
          <p>De édesanyám, kérem – beszéljünk nyugodtan, - maga is be fogja látni, hogy
                        nem dobhatom oda minden reményemet, egész jövőmet, előmenetelemet,
                        mindenemet ezért az egy házért. Ezer ilyen házat veszek magának, hogyha –
                        hogyha -</p>
        </sp>
        <sp who="#simone">
          <speaker>SIMÓNÉ</speaker>
          <p>Mindent megtettem, hogy felneveljem, hogy az előmenetelét biztosítsam – és
                        most itt a hála! Mondd te is szeszélyesnek az anyád, mikor az egész városban
                        úgyis mindenki őt bántja! – Én akarom az ő jövőjét elrontani!</p>
        </sp>
        <sp who="#karoly">
          <speaker>KÁROLY</speaker>
          <p>Irtózatos! Irtózatos! Mikor már minden szépen megvolna, mikor az ember
                        hosszas küszködés, nyomorgás után végre célhoz érne: egyszerre hagyja ott,
                        mondjon le – egy asszonyi személy miatt. Ah, meg kell őrülni! Neki is, neki
                        is saját jóléte volna és nem akarja belátni! Hisz ami nekem jó, az csak az
                        anyámnak is jó! Megint megszedhetné magát, feljöhetne Pestre, nyugalmasan
                        élhetne, tehetne, amit akarna – és ő! Istenem, Istenem, világosítsd már föl!
                        -</p>
        </sp>
        <sp who="#simone">
          <speaker>SIMÓNÉ</speaker>
          <p>Hogy beszél! Pedig tudja, hogy én érte minden áldozatra kész voltam és kész
                        vagyok mindig – mindig. – Tudod-e, hogy ki vagyok én? Tudod-e hogy az anyád
                        vagyok, Költöttem én egy krajcárt magamra? Édes Istenem, hogy ezt mérted
                        rám, hogy a saját fiam! – Mindig rosszakarója volt az édesanyjának.</p>
          <stage>(Sír)</stage>
        </sp>
        <sp who="#karoly">
          <speaker>KÁROLY</speaker>
          <p>Édesanyám, hát lássa be, hogy a javát akarom! Mindig a szegénységről
                        panaszkodott – most itt van az egyetlen alkalom mindenre, mindenre – és
                        elszalasztaná?</p>
        </sp>
        <sp who="#simone">
          <speaker>SIMÓNÉ</speaker>
          <p>Nem bánom hát, vedd el mindenemet, húzd le az utolsó ingemet is, add el a
                        házamat, ami az egyetlen gondom volt, örömöm – vigasztalásom – egész
                        vagyonom – ne mondd, hogy szegény öreg anyád szeszélye áll útjában a te
                        kényelmednek – ne tégy nekem szemrehányásokat – lásd, hogy minden áldozatra
                        kész vagyok teérted – magadra vess hogyha -</p>
        </sp>
        <sp who="#karoly">
          <speaker>KÁROLY</speaker>
          <p>Nekem nem kell mamától áldozat; azt akarom, hogy lássa be a maga javát és
                        -</p>
        </sp>
        <sp who="#simone">
          <speaker>SIMÓNÉ</speaker>
          <p>Tudhatod, hogy én mindent szívesen megteszek, ha tudom, hogy az javadra
                        szolgál. Azt hiszed, hogy magamért ragaszkodom valamihez? Öreg asszony
                        vagyok. Mit kívánhatnék én már ezen a világon? Előttem már csak a temető
                        áll. Én mindent megteszek, mihelyt belátom, hogy a javadra szolgál. De ha
                        mindent az első kapricodat követve, könnyelműen el hagynálak tékozolni: a te
                        meggondolatlanságoddal, mid maradt volna már?</p>
        </sp>
        <sp who="#karoly">
          <speaker>KÁROLY</speaker>
          <p>Látja mamám, hogy teljes meggondoltsággal cselekszem – hisz nem vagyok
                        szerelmes, mint egy gimnazista – nem szegény lányt akarok elvenni.</p>
        </sp>
        <stage>(Ebben a pillanatban a kapu fölött az utcáról egy sárpamat zúdul be a
                    szűzfehér falra, és ott szétzúzódik, nagy fekete foltot hagyva maga
                    után.)</stage>
        <sp who="#simone">
          <speaker>SIMÓNÉ</speaker>
          <p>
            <stage>(Fölpattan)</stage>Ah, haszontalanok!<stage>(Kívülről kacagás
                            hallatszik.)</stage>Mindenki engem bánt! Megállj gazember, megyek a
                        városházára, ha van igazság a földön, lehetetlen, hogy meg ne védelmezzék
                        egy szegény özvegyasszony... Nyomorult csavargók! Itt a fiam, majd tesz az
                        róla -</p>
        </sp>
        <sp who="#karoly">
          <speaker>KÁROLY</speaker>
          <p>Maga – ugyan – nevetséges – hisz nem látja, hogy csak annál jobban...?</p>
        </sp>
        <sp who="#simone">
          <speaker>SIMÓNÉ</speaker>
          <p>Persze – te is, te is – még a saját fiam is ellenem fordul! – El akarja venni
                        szegény anyjától utolsó vigasztalását, egyetlen hajlékát vén napjaira –
                        csupán, mert hirtelen szeszélye támadt – mindig ily szeszélyes voltál! Amit
                        megkívántál, mindjárt kellett is! – megházasodni – nyakamra hozni egy
                        előkelő menyet, aki selypít, öltözködik, sétál, - fumigálja szegény rongyos
                        anyósát -</p>
        </sp>
        <sp who="#karoly">
          <speaker>KÁROLY</speaker>
          <p>De mama -</p>
        </sp>
        <sp who="#simone">
          <speaker>SIMÓNÉ</speaker>
          <p>S aki mellett te is boldogtalan lennél – igen, te is, magad is, keservesen
                        megbánnád, ha az anyád hagyta volna – hisz nem szereted – biztos nem is
                        éppen fiatal már – csak pazarolna, tönkrejuttatna, nyakadra vénülne – még
                        nekem tennél szemrehányást -</p>
        </sp>
        <sp who="#karoly">
          <speaker>KÁROLY</speaker>
          <p>De mama, áthallik a szomszédba -</p>
        </sp>
        <sp who="#simone">
          <speaker>SIMÓNÉ</speaker>
          <p>Itt van, még beszélnem sem szabad – az anyám hallgasson – csak adja a pénzt
                        és hallgasson! – Köszönd meg haszontalan, hogy megakadályozom, hogy a saját
                        ostobaságoddal szerencsétlenné tedd magadat! Más anya kitagadna – elkergetne
                        -</p>
        </sp>
        <sp who="#karoly">
          <speaker>KÁROLY</speaker>
          <p>Ó ha tudná, ha tudná, mit csinál, mit ront el! – Ó hogy az anyám! – éppen az
                        anyám! – A legszebb jövő – a legszebb kilátások – szabadság! – szép
                        nagyvilág! – pár rongy ezresért! – Irtózatos – irtózatos! -</p>
        </sp>
        <sp who="#simone">
          <speaker>SIMÓNÉ</speaker>
          <p>
            <stage>(Szoknyájával töröli a sárfoltot a falról)</stage>Szegény, szegény
                        házam! – Mindenki téged bánt! Észrevették, milyen kedves vagy nekem, és most
                        mind rád törnek! – Hát ki vagyok én? – Mit vétettem a jóságos égnek? – Két
                        örömöm volt az életben. A házam és a fiam. – Miért méri ezt épp rám a
                        magasságbéli, hogy egyik a másikat akarja elvenni. – Mit vétettem? Mit
                        vétettem?</p>
        </sp>
        <sp who="#karoly">
          <speaker>KÁROLY</speaker>
          <p>Most is csak a házát dédelgeti! – Hogy a mennydörgős mennykő csapna már bele
                        abba a nyomorult házába!<stage>(Ököllel kitöri az egyik
                        ablakot.)</stage>
          </p>
        </sp>
        <sp who="#simone">
          <speaker>SIMÓNÉ</speaker>
          <p>
            <stage>(Odafut)</stage>Megállj! – Megállj! –</p>
        </sp>
        <stage>(Az utcakapu kinyílik és bejő az orvos, mindjárt levéve kemény kalapját,
                    hajlongva.)</stage>
        <sp who="#orvos">
          <speaker>ORVOS</speaker>
          <p>
            <stage>(Közeledve Simónéhoz)</stage>alászolgája. Jó napot kívánok. Hát hogy
                        van ilyenkor?</p>
        </sp>
        <sp who="#simone">
          <speaker>SIMÓNÉ</speaker>
          <p>Jézusom a doktor úr.<stage>(Összeszedve magát.)</stage>Isten hozta doktor
                            úr;<stage>(a törött ablakra nézve)</stage>tessék talán besétálni.</p>
        </sp>
        <sp who="#orvos">
          <speaker>ORVOS</speaker>
          <p>Á, a kedves fia is itthon méltóztatik lenni. Rég volt szerencsém. Hogy mint
                        tetszik érezni magát?</p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(Láthatólag kissé szégyenkezve és nyomogatva az ablaktól megvérezett
                            jobbját)</stage>Tessék, tessék, doktor úr.</p>
        </sp>
        <stage>(Bemennek. Anna hátul a konyha felől jön, óvatosan, előbb meggyőződve, hogy
                    bementek-e már. Amint az előtérbe ér: benyitja az utcakaput és szembejön vele
                    Baka Pali.)</stage>
        <sp who="#anna">
          <speaker>ANNA</speaker>
          <p>Éppen kelmedet keresem. – Fúj, már megint a kocsmában volt.</p>
        </sp>
        <sp who="#pali">
          <speaker>PALI</speaker>
          <p>Én mindig csak azt mondom: az az utolsó, mikor az embernek a tulajdon leánya
                        előtt is szégyellnie kell magát. Miért neveltelek? Hisz ami igaz, az igaz,
                        nem szép tőlem, hogy iszom. Gyerekeim vannak, hát nem szép tőlem, hogy
                        iszom. Megmondom, ami igaz. De mégis csak azt mondom. Azt tartja a
                        szentírás: „Tiszteld atyádat és anyádat, hogy hosszú életű lehess a földön.”
                        – Rongy három hatos volt csak. Hogy az Isten verje meg az anyjától
                        belészállt fösvénységét! Ha már pesti úr, hát pestiesen is adhatott volna;
                        nincs igazam? Én mindig csak azt mondom: pestiesen is adhatott volna. –
                        Bementek?</p>
        </sp>
        <sp who="#anna">
          <speaker>ANNA</speaker>
          <p>Be; itt van a doktor úr.</p>
        </sp>
        <sp who="#pali">
          <speaker>PALI</speaker>
          <p>Nem ereszteni az apát a lányához, ebet a kölykihöz! Nem szép tőlem, hogy
                        iszom. Ha nem innám, mindenkinek szemébe mondhatnám az igazat. – Szegény
                        ember kutya.</p>
          <lg>
            <l>Postás uram,</l>
            <l>Mért levelezett,</l>
            <l>Míg a tengeren</l>
            <l>Át nem evezett?</l>
          </lg>
          <p>Nem jó nóta ez; tetves nóta. Tudsz-e valami jobb nótát?</p>
        </sp>
        <sp who="#anna">
          <speaker>ANNA</speaker>
          <p>Ne énekeljen most; meghallják odabenn.</p>
        </sp>
        <sp who="#pali">
          <speaker>PALI</speaker>
          <p>„Tiszteld atyádat és anyádat, hogy hosszú életű lehess a földön.” Tanultam én
                        valamit. Ha nem tanultam volna, nem lennék városi ember, ami vagyok; a
                        legelső számú. – Nem jól teszem, hogy iszom. Ha nem innám, házam volna, mint
                        ennek a héjas csigának itt. – szeretsz-e itt lenn?</p>
        </sp>
        <sp who="#anna">
          <speaker>ANNA</speaker>
          <p>
            <stage>(Keserűen)</stage>Tudja apám, hogy mennyire szeretek!</p>
        </sp>
        <sp who="#pali">
          <speaker>PALI</speaker>
          <p>Ha az apád nem inna, nem kéne itt lenned. – Komisz teknősbéka! – Tudod mit?
                        Öld meg! Te főzöl rája! Főzz neki bahógombát. Azt mondják, hogy a nadragulya
                        is megteszi. Legjobb a bahógiva. Szegény ember kutya.
                        Rosszasszonyokgyökerét! Három rongy hatos! Öld meg mind a kettőt.</p>
        </sp>
        <sp who="#anna">
          <speaker>ANNA</speaker>
          <p>Jöjjön be a konyhába.</p>
        </sp>
        <sp who="#pali">
          <speaker>PALI</speaker>
          <p>
            <stage>(A törött ablakra nézve)</stage>No tisztelendő úr, van ám csoda!
                        Betörött a héjas csiga héja. Csigabiga öltsd ki szarvadat! Ha a héját
                        bántják, neki fáj. Tokjába húzódott.</p>
        </sp>
        <sp who="#anna">
          <speaker>ANNA</speaker>
          <p>Jöjjön, jöjjön!<stage>(Bevonja a konyhába.)</stage>
          </p>
        </sp>
        <stage>(Károly és az orvos a lakásból jönnek.)</stage>
        <sp who="#karoly">
          <speaker>KÁROLY</speaker>
          <p>Mégis rettenetes, doktor úr, rettenetes!</p>
        </sp>
        <sp who="#orvos">
          <speaker>ORVOS</speaker>
          <p>Ideggyöngeség, kérem alássan, ideggyöngeség. A kedves anyjának gyakran vannak
                        idegrohamai. Ezt, kérem, csakis pszihopatikus kezeléssel lehet gyógyítani.
                        Szórakoztatni kell – mással.</p>
        </sp>
        <sp who="#karoly">
          <speaker>KÁROLY</speaker>
          <p>De nézze, doktor úr – tegyük fel, hogy az idegroham elmúlik – érti? Teljesen
                        elmúlik – jól ápolják és csillapítják és teljesen elmúlik – vajon eltűnik-e
                        vele a ferde elhatározás is – ez a makacs szeszély – amelyre vezetett?
                        Remélhetem?</p>
        </sp>
        <sp who="#orvos">
          <speaker>ORVOS</speaker>
          <p>Hogy tetszik ezt érteni, Ez az idegroham épp ez az egy idegroham vagy - ?
                        Mennyi időre?</p>
        </sp>
        <sp who="#karoly">
          <speaker>KÁROLY</speaker>
          <p>Doktor úr – Ön mindig jó barátja volt a családunknak. Ön modern,
                        felvilágosodott ember. Szerény, visszavonult ember, de mindenki ismeri
                        tudományát és szabadelvűségét.</p>
        </sp>
        <sp who="#orvos">
          <speaker>ORVOS</speaker>
          <p>Nono. Szóra sem érdemes. Agglegény vagyok. Egyéb dolgom sem volt, mint
                        tanulni. S a tudás ellensége az előítéleteknek: azt tetszik tudni –
                        tapasztalásból.</p>
        </sp>
        <sp who="#karoly">
          <speaker>KÁROLY</speaker>
          <p>Olyan szükségét érzem... Kit találok e nyomorult faluban, aki megértene?</p>
        </sp>
        <sp who="#orvos">
          <speaker>ORVOS</speaker>
          <p>Kérem. – Kérem. – Igen megtisztelve fogom magamat érezni, ha bizalmára
                        méltat.</p>
        </sp>
        <sp who="#karoly">
          <speaker>KÁROLY</speaker>
          <p>Látja doktor úr, példát adok a lelki átöröklésre. Velem született a
                        panaszkodás, a lamentálás szüksége. Az anyámtól örököltem. Bocsásson meg, ha
                        alkalmatlankodom.</p>
        </sp>
        <sp who="#orvos">
          <speaker>ORVOS</speaker>
          <p>Kérem alássan... Kérem alássan...</p>
        </sp>
        <sp who="#karoly">
          <speaker>KÁROLY</speaker>
          <p>Doktor úr, én szegény ember vagyok. Olyan kilátásaim vannak, amilyenek az
                        életben csak egyszer kínálkoznak. Hamar kell rájuk válaszolni. Az anyámtól
                        függ minden. Mondja: remélhetek?</p>
        </sp>
        <sp who="#orvos">
          <speaker>ORVOS</speaker>
          <p>Hát, kérem alássan, az igazat megvallva, azt éppen nem tarthatom
                        valószínűnek, hogy őnagysága rövid idő alatt – hogy is mondjam csak? – más
                        nézetekre térjen. Valahányszor ez a – méltóztassék megengedni, hogy így
                        nevezem, így jobban meg tetszik majd érteni – ez a rögeszme visszatér,
                        felújul az idegroham. Ezúttal így is lehetetlen elvágni az összes
                        asszociáció-kapcsokat. De ha zavarják a rögeszmét, akkor éppen üldözési
                        mániává fejlődik.</p>
        </sp>
        <sp who="#karoly">
          <speaker>KÁROLY</speaker>
          <p>Mit tegyek? Mit tegyek, Egyszer előttem az élet – az egész élet – minden
                        gyönyörével – pompájával – és most lemondani! – Lemondani! – Kitalálok én
                        valaha ebből a labirintusból, - Ködből?</p>
        </sp>
        <sp who="#orvos">
          <speaker>ORVOS</speaker>
          <p>Nono, csak ne tessék mindjárt felizgatni magát. Ha jobban meggondoljuk, talán
                        nem is olyan nehéz az a lemondás. Csak arra méltóztassék gondolni, hogy ez a
                        véletlen alkalom éppen úgy el is maradhatott volna, és akkor álmodni sem
                        méltóztatott volna felőle. Úgy kell venni, mintha semmi sem változott volna
                        . aminthogy nem is változik semmi sem.</p>
        </sp>
        <sp who="#karoly">
          <speaker>KÁROLY</speaker>
          <p>Ha tudná doktor úr, ha tudná. – Már gyerekkoromban – higgye el doktor úr – ne
                        nevessen ki – már gyerekkoromban úgy éreztem, hogy el kell ennek jönni –
                        hogy ki vagyok választva – tudtam – és most itt van – itt van – és
                        hiába!</p>
        </sp>
        <sp who="#orvos">
          <speaker>ORVOS</speaker>
          <p>Nono! Még – jöhet -</p>
        </sp>
        <sp who="#karoly">
          <speaker>KÁROLY</speaker>
          <p>Nem jön, nem jön! Hiszen könnyű annak a parasztnak, aki egész életében nem
                        tud – nem ismer különbet – de mi, akik megismertük – akik beláttunk az
                        életbe – az igazi életbe – mindig csak ablakon – börtönablakon – ah! – És
                        senki, senki úgy mint én – olyan vágy! Olyan érzés! Képesség! – hiába...
                        Mikor egy kapu áll előttünk – egy szörnyű, erős kapu – üvegkapu – egyszer
                        egy pillanatra megnyílik: - és akkor hátulról megfognak – egy gyönge
                        asszonykéz! – Sohase nyílik többet!</p>
        </sp>
        <sp who="#orvos">
          <speaker>ORVOS</speaker>
          <p>Tessék meggondolni, mit csinált volna a pénzzel – csak azt, ami jobb pénz
                        nélkül – Ha még szerelmes volna a -</p>
        </sp>
        <sp who="#karoly">
          <speaker>KÁROLY</speaker>
          <p>Szerelem – ne is emlegesse orvos úr! – Úgy látszik, most jönnek a régi
                        erkölcsös mondások: arany középszer, gazdagnak sincs két gyomra, több
                        szerelmi ereje – megelégedés – ugyan menjen! Itt az élet, és én élvezni
                        akarom! Ismerek egy hölgyet – ha látná! – mint a tűz! Mindjárt az enyém
                        lenne. Élvezni akarom! Mit el nem követnék érte. És bűnnel –</p>
        </sp>
        <sp who="#orvos">
          <speaker>ORVOS</speaker>
          <p>Vannak ilyen teóriák.</p>
        </sp>
        <sp who="#karoly">
          <speaker>KÁROLY</speaker>
          <p>Ó, mint fogok! Mit fogok...!</p>
        </sp>
        <sp who="#orvos">
          <speaker>ORVOS</speaker>
          <p>Megmondom én kérem: nem fog semmit. Ideges, mint az édesanyja – tőle örökölte
                        – türelmetlen, elégedetlen, az is lesz egész életében; de azért csak leéli
                        az életét, szépen, mint más. Nem jól van ez így. – De nézze: így voltam én
                        is: egész életem hasztalan vágyakozás volt; mire? Nem tudom – és most itt
                        vagyok, egyedül; élek, miért? Nem tudom. Meg fog élni.</p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(Szomorúan)</stage>Úgy látszik.</p>
        </sp>
        <sp who="#orvos">
          <speaker>ORVOS</speaker>
          <p>Hisz tetszik tudni, a teóriákat valljuk, de nem követjük. A régi erkölcs
                        megmarad, ha jó, ha rossz.</p>
        </sp>
        <stage>(Az utolsó szavak közt Károly az orvost a kapuig kísérte.)</stage>
        <sp who="#karoly">
          <speaker>KÁROLY</speaker>
          <p>Gyűlölöm ezt a ronda házat. Ragyogsz nyomorult? Hogy vigyorog a tiszta
                        agyarával, hófehéren, mint egy vén pedáns, aki kinevezi a magamforma szegény
                        félbolondot. Kórházam, börtönöm! Kínai falam! Becéznek, bitor? – Még be is
                        van biztosítva.</p>
        </sp>
        <sp who="#orvos">
          <speaker>ORVOS</speaker>
          <p>S valaha, lehet, Önnek is vigasztalása lesz e ház –</p>
        </sp>
        <sp who="#karoly">
          <speaker>KÁROLY</speaker>
          <p>Nem; téved doktor úr; én gyűlölöm; ha rámmarad megölöm... fölgyújtom! – Még
                        be is van biztosítva.</p>
        </sp>
        <sp who="#orvos">
          <speaker>ORVOS</speaker>
          <p>Tessék gondoskodni édesanyja és a saját egészségéről, tessék szórakozni,
                        elfelejteni ezt az egész ügyet és megbocsátani a szegény háznak...</p>
        </sp>
        <sp who="#karoly">
          <speaker>KÁROLY</speaker>
          <p>Mint egy baljós emlék, mint egy szemrehányás fog mindig a szemembe fehéredni.
                        Száz nagy bűn inkább, mint egy ily mulasztás. Késő bánat, ebgondolat. – Be
                        van biztosítva! Egész életemben kínozni fog! Ez az igazi lelkimardosás – nem
                        gondolja orvos úr? Veszett fejszének a nyele. –</p>
        </sp>
        <sp who="#orvos">
          <speaker>ORVOS</speaker>
          <p>Nono, Nyugalom, több nyugalom! Tetszik tudni: a fő az egészség.</p>
        </sp>
        <sp who="#karoly">
          <speaker>KÁROLY</speaker>
          <p>S ez legyen a börtönöm – életfogytig?! Siralomházam? Annál rosszabb, ha
                        tovább, - tovább szenvedek benne. Nyomorult, hogy benned kellett születnem,
                        rossz jel alatt. Megkötsz, mint fát a földje. Bölcsőmből csak a sírba?
                        Utálatos kalitka! Volna csőröm, betörnélek, mint a csirke a tojáshéjat.</p>
        </sp>
        <sp who="#orvos">
          <speaker>ORVOS</speaker>
          <p>Nono –</p>
        </sp>
        <sp who="#karoly">
          <speaker>KÁROLY</speaker>
          <p>Minden, minden siralomházra emlékeztet: siralomház egy életen át! Ezek a
                        karógömbök ott olyan vörösen ragyognak, mint a siralomházi gyertyák. Persze
                        alkonyodik. Beborult már nekem! – Virágokkal hintik be a siralomházat
                            is.<stage>(Tépi őket.)</stage>Kinevet? Kinevethet. De ha tudná, milyen
                        más, milyen más! Ahonnan most jöttem, és ahol most vagyok – hahaha! Én is
                        nevetek. Ezt a házat féltik úgy? Szeretik úgy? Erre büszkék, erre? Ezt nem
                        engedik eladni – hahaha! Hol a parkett? Hol a villanyvilágítás? Park?
                        Szőnyegek? – Milyen más világ! És én itt vénüljek meg! Itt? Oda csak ablakon
                        át nézzek! – Be is van biztosítva.</p>
        </sp>
        <sp who="#orvos">
          <speaker>ORVOS</speaker>
          <p>Minden hiúság.</p>
        </sp>
        <sp who="#karoly">
          <speaker>KÁROLY</speaker>
          <p>Aki azt egyszer kóstolta. – Nemes előkelőség! Diszkrét fény! Nyomorult
                        kertgolyók! Valami olyan, olyan – Bűnnel, csak bűnnel! Akárhogyan! Milyen
                        gyönge vagyok! Szeretőm, édes! Édes, édes Marianne! Épp egy hete nem láttam.
                        Azt mondta legutóbb. Aki engem szeret, annak meg kell engem érdemelni. És
                        úgy mosolygott! Kacér. Tudja mi a legszebb, doktor úr? Találja ki! A válla!
                        Olyan nemes, drága. – Piszkos falu!</p>
        </sp>
        <sp who="#orvos">
          <speaker>ORVOS</speaker>
          <p>Minden asszony egyforma, tessék elhinni nekem. Csak egészséges legyen és
                        fiatal. – Falun is vannak – jók.</p>
        </sp>
        <sp who="#karoly">
          <speaker>KÁROLY</speaker>
          <p>Nem egy asszonyról van szó, értsen meg, hanem egy egész világról! S ha
                        meggondolom, hogy néhány rongy ezres – mi az, néhány rongy ezres?!
                        Papírcafat, csinos rajz. Aranyalap! Mi az, arany? Érc, mint a többi! De
                        cseng! Ragyog! Kulcs a világba! Hatalom, dicsőség! Minden akadály, minden
                        út! Gyűlölöm, imádom! – Néhány rongy ezres! Amennyire ez a nyomorult ház
                        biztosítva van, elég lenne.</p>
        </sp>
        <sp who="#orvos">
          <speaker>ORVOS</speaker>
          <p>Bizony, manapság a pénz –</p>
        </sp>
        <sp who="#karoly">
          <speaker>KÁROLY</speaker>
          <p>Milyen boldog volnék! És milyen boldogtalan vagyok! Piszkos falu. Egy –
                        asszony szeszélye – már majd mit nem mondok – az anyámra! Anyám! Hisz neki
                        is javára válna – csak ez válnék javára! Ha meg tudnám győzni – Ó, hogy az
                        emberek meg nem érthetik egymást! Szakadj ki, nyelv; mire való vagy?!
                        Magunkba, magunkba vagyunk zárva! De legalább magunkéi vagyunk! – Egy
                        öregasszony szeszélye! Mi ez az asszony mondja doktor úr, mi ez az
                        asszony?</p>
        </sp>
        <sp who="#orvos">
          <speaker>ORVOS</speaker>
          <p>Az édesanyja.</p>
        </sp>
        <sp who="#karoly">
          <speaker>KÁROLY</speaker>
          <p>Édesanyám? Egy tudatlan, ideges öregasszony; csak kár nekem, szenvedés
                        magának. Egy buta rögeszme! Nem lehetne félbolondnak deklarálni? Minden
                        enyém volna; nők, férfiak, tudomány, művészet, utaznék; Európa, Ázsia, az
                        egész világ! S ez a buta kuclik itt – be van biztosítva. Biztosítva vagy
                        átkozott! Mi biztosít? Az én gyengeségem. Milyen fényesség nyílt meg
                        egyszerre előttem – és most megint börtönben vagyok.</p>
        </sp>
        <sp who="#orvos">
          <speaker>ORVOS</speaker>
          <p>Nono. Magára hagyom, talán lecsillapul. Jó éjszakát kívánok – jó egészséget
                        kívánok.</p>
        </sp>
        <sp who="#karoly">
          <speaker>KÁROLY</speaker>
          <p>Doktor úr – Ön szabadelvű, felvilágosodott ember, előítélet nélküli, és nekem
                        igazi barátom. Megígéri nekem? Ígérje meg, hogy akármi történik, érti,
                        akármi történik, nem szól erről a beszélgetésünkről semmit, senkinek, -
                        Talán –</p>
        </sp>
        <sp who="#orvos">
          <speaker>ORVOS</speaker>
          <p>Nono – csak nehogy aztán – Vegyen hidegvíz fürdőt!</p>
        </sp>
        <sp who="#karoly">
          <speaker>KÁROLY</speaker>
          <p>Nem, doktor úr, Ön nem ismer engem – csak jó lesz, ha tőlem függ,
                        mindenkinek. Ah, ha ez a ház élőlény volna – akkor nem állnék jót! – Ígérje
                        meg!</p>
        </sp>
        <sp who="#orvos">
          <speaker>ORVOS</speaker>
          <p>Ha nem lesz semmi baj: természetesen – minek mondanám el? S kinek mondanám
                        el?</p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(Izgatottan)</stage>Isten áldja, doktor úr!</p>
        </sp>
        <sp who="#orvos">
          <speaker>ORVOS</speaker>
          <p>Volt szerencsém – jó éjszakát kívánok! Tehát – hidegfürdőt!</p>
          <stage>(El.)</stage>
        </sp>
        <stage>(Károly utána nézvén, meggyőződvén, hogy elment, visszajő, s előbb anyja
                    lakásába kar benyitni, majd mást gondolva az udvar hátsó részébe megy, s ott
                    fel-alá kezd járni. Pali jön hátul a konyha felől; Cuci – egyhuru hegedűvel – az
                    utcáról. A szín közepén találkoznak. Esteledik.)</stage>
        <sp who="#pali">
          <speaker>PALI</speaker>
          <p>A marhahús száraz hús, de jó hús. Szikárit és szívósít; jó hús. A sillerbor
                        is jó bor; de én már ittam jobbat is. Én már egyszer sampányit is ittam. –
                        Jó estét, koma.</p>
        </sp>
        <sp who="#cuci">
          <speaker>CUCI</speaker>
          <p>Adjon isten, koma.</p>
        </sp>
        <sp who="#pali">
          <speaker>PALI</speaker>
          <p>
            <stage>(Neheztelve)</stage>Én csak azt mondom: koma, mert azt tartom: a
                        cigány is olyan, mint más, nincs igazam:</p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(A háttérben járkálva mormog)</stage>Általános Magyar Biztosító
                        Társaság. –</p>
        </sp>
        <sp who="#pali">
          <speaker>PALI</speaker>
          <p>Nincs névnap, koma.</p>
        </sp>
        <sp who="#cuci">
          <speaker>CUCI</speaker>
          <stage>(Felveti mélyen meghajtott fejét és srófolja a hangszerét)</stage>
          <p>De a tekintetes úr – a fiatal tekintetes úr megjött Budapestről?</p>
          <stage>(Ködösen, tagoltan beszél.)</stage>
        </sp>
        <sp who="#pali">
          <speaker>PALI</speaker>
          <p>Kend csak megjelenik – hahaha! Én mindig azt mondom: az öreg Cuci csak
                        megjelenik. – Véresek a szemei, koma; nem tértünk be valahova?
                            –<stage>(Hunyorít.</stage>
          </p>
        </sp>
        <sp who="#cuci">
          <speaker>CUCI</speaker>
          <p>Megvénültem.</p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(Mint előbb)</stage>Assecuraziona Generali... Néhány rongy
                            ezres...<stage>(Ökölbe szorítja egyik kezét és gyorsítja
                            lépteit.)</stage>
          </p>
        </sp>
        <sp who="#pali">
          <speaker>PALI</speaker>
          <p>Nem jól van ez így koma. Én mindig csak azt mondom; nem jól van ez így. A
                        szegény ember dolgozik, vesződik, mint egy állat, míg meggyőszösödik – és
                        akkor? – bedugják egy gödörbe... nincs igazam? Alig érünk eleget enni és már
                        minket esznek – hehehe – a kukacok, öreg, ne csodálkozzék úgy, a
                        kukacok!</p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(Távol)</stage>Elég lenne – feltétlenül. –</p>
        </sp>
        <sp who="#pali">
          <speaker>PALI</speaker>
          <p>Kend hajdan az első cigány volt az egész megyében – úgy beszélik. Nagy urak
                        pajtáskodtak kenddel. De én mindig csak azt mondom: nem jó az urakkal egy
                        tálból cseresznyézni Nincs igazam, koma? – Hahaha! Mire jutottunk koma? Hol
                        a gombjárul a szőr? Rivójárul a húr? Mikor az ember megvénül, olyan mint a
                        rohadt alma – nem jól mondom? – Én vagyok az első számú hordár. Némelyek azt
                        mondják, hogy nem hordár vagyok, hanem hordó, de miért? Mit gondol koma
                        miért? Haha! Kend se találná ki a puskaport.</p>
        </sp>
        <sp who="#cuci">
          <speaker>CUCI</speaker>
          <p>
            <stage>(Remegve)</stage>A főispánt is tegeztem.</p>
        </sp>
        <sp who="#pali">
          <speaker>PALI</speaker>
          <p>Nem jó az urakkal egy tálból cseresznyézni. Mi haszna most kendnek, hogy a
                        főispánt is tegezte? Az urak kutyának tartják a szegény embert. A kutyával
                        is pajtáskodnak néha; nincs igazam? – Azért én csak azt mondom: ejha!
                        Szegény koma! Haja, húrja rég kihulla, egy húron lóg az élete, egy
                        hajszálon! Vén kutyának nincs becsülete.</p>
        </sp>
        <sp who="#cuci">
          <speaker>CUCI</speaker>
          <stage>(Hangolni és sikálni kezdi egyetlen húrját)</stage>
        </sp>
        <sp who="#pali">
          <speaker>PALI</speaker>
          <p>Maradt még mit feledni? – A főispán még fiatal nőt vesz, a vén torkos. Ugye
                        koma, mi sem volnánk jobbak? Ejhaj! Az urak is csak olyanok, mint mi. Amíg
                        tart. Vén ember rohadt alma – kívül még talán megy – de belül! – Nem jön az
                        a páncélos gyík? Betörött a páncélja – hahaha. Csillog, mint a békateknő.
                        Vörös. Szél lesz véres az este.</p>
        </sp>
        <sp who="#cuci">
          <speaker>CUCI</speaker>
          <stage>(Nyikorogni kezd azon az egy szál húron)</stage>
        </sp>
        <sp who="#pali">
          <speaker>PALI</speaker>
          <p>Ha egyszer megölnék az urakat, mind: mi lennénk az urak! Ejha! Én lennék az
                        első! Felégetném ezt a héjascsigát! – hahaha! Kifüstölném, mint a
                        csótánbogarat. De jó kedvem lenne! Komát megtenném főispánnak.</p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(A „zenére” figyelmessé lesz és előre jön)</stage>Fogja, itt egy
                        krajcár. – Jól van, jól van.</p>
        </sp>
        <sp who="#pali">
          <speaker>PALI</speaker>
          <p>Pénzt kapott, koma</p>
        </sp>
        <sp who="#cuci">
          <speaker>CUCI</speaker>
          <p>Mondok, illenék a tekintetes urat köszönteni – hogy oly rég nem láttuk.</p>
        </sp>
        <sp who="#karoly">
          <speaker>KÁROLY</speaker>
          <p>Jól van, jól van, öreg. Menjen tovább, öreg.</p>
        </sp>
        <sp who="#cuci">
          <speaker>CUCI</speaker>
          <p>Szépen köszönöm a tekintetes úrnak. Az isten áldja meg.</p>
        </sp>
        <stage>(El.)</stage>
        <sp who="#pali">
          <speaker>PALI</speaker>
          <p>Pesti úr, nagyságos úr. Én tudom mi az illendőség; azért vagyok első számú
                        hordár.</p>
        </sp>
        <sp who="#karoly">
          <speaker>KÁROLY</speaker>
          <p>Nem vagyok nagyságos.</p>
        </sp>
        <sp who="#pali">
          <speaker>PALI</speaker>
          <p>Voltam én már Pesten, mikor a pucokvonatot csinálták. Éjszaka is dolgoztunk,
                        lámpásnál. Ejha! Annyi ott az utcán a ringyó, mint ősszel a pap kertjében a
                        férges szilva. Még minket is nagyságultak; elhiszi-e? De mégis az úri ruha
                        köll; az köll.</p>
          <lg>
            <l>Postás uram</l>
            <l>Mért levelezett?</l>
          </lg>
          <p>A Cuci se tud már ennél különb nótát – Ej de fene szél lesz; mintha tűz
                        volna, olyan az ég.</p>
        </sp>
        <sp who="#karoly">
          <speaker>KÁROLY</speaker>
          <stage>(Eddig megint fel-alá járt: most hirtelen megáll Pali előtt)</stage>
          <p>Pali, ismered az anyámat.</p>
        </sp>
        <sp who="#pali">
          <speaker>PALI</speaker>
          <p>Már hogy az öreg tekintetes asszonyt? Hogy ne ösmerném? Jó asszony; én sohase
                        mondtam, hogy nem az; miért mondanám, Az, hogy engem mindig korhol, az csak
                        attól van, mert azt mondják, hogy én sokat iszom; és van is benne valami. Én
                        megmondom, ami igaz. Nem jól teszem, hogy iszom; de azért lehetek becsületes
                        ember; nincs igazam, nagyságos úr?</p>
        </sp>
        <sp who="#karoly">
          <speaker>KÁROLY</speaker>
          <p>Tudom, hogy jó asszony; csak egy a hibája. Ezt a házat úgy szereti, mint
                        valami elevent; és végre is belebolondul... előbb utóbb úgyis
                        belebolondul...</p>
        </sp>
        <sp who="#pali">
          <speaker>PALI</speaker>
          <p>Én mindig csak azt mondom: mindenkinek megvan a maga kedvtelése. A Cuci meg
                        nem válna a hegedűjétől, noha nem vesz új húrt rá. Az Anna lányom, mindig a
                        macskát dédelgette. – Ha! Rákezd ám a szél. Olyan tüzes az ég, mintha éppen
                        ez a ház égne. No iszen, ha égne, a tekintetes asszony –</p>
        </sp>
        <sp who="#karoly">
          <speaker>KÁROLY</speaker>
          <p>Mikor volt itt utoljára a kéményseprő?</p>
        </sp>
        <sp who="#pali">
          <speaker>PALI</speaker>
          <p>Már rég láttam erre.</p>
        </sp>
        <sp who="#karoly">
          <speaker>KÁROLY</speaker>
          <p>Én nem is, nem is bánnám, ha leégne! Az anyám csakis úgy, csakis úgy
                        szabadulhatna meg ettől a rögeszméjétől... mondta a doktor is. Ha úgy szépen
                        kigyulladna – egy szeles este – konyhán vagy padláson – véletlen
                        szerencsétlenségképpen – azt én nem is bánnám – még inkább talán örülnék
                        neki. Tudod. Az anyám érdekében. Be van biztosítva – hát az értéket megkapná
                        – az anyám. Csakhogy megszabadulna a rögeszméjétől. –</p>
        </sp>
        <sp who="#pali">
          <speaker>PALI</speaker>
          <p>Hát – az, ilyen szeles időben, könnyen megeshetik, könnyen megeshetik...
                        Rossz a tűzhely – az Anna nem vigyáz kellőképpen –</p>
        </sp>
        <sp who="#karoly">
          <speaker>KÁROLY</speaker>
          <p>Ó de szép ez a piros ég – vagy most már lila... A Mariannenak van egy ilyen
                        színű ruhája – fraise –</p>
        </sp>
        <sp who="#pali">
          <speaker>PALI</speaker>
          <p>Hanem akkor az Annát érheti törvény – törvény érheti az Annát.</p>
        </sp>
        <sp who="#karoly">
          <speaker>KÁROLY</speaker>
          <p>Mindent kárpótolnék – még többet is adnék – sokkal többet. – Aki az én anyám
                        gyógyulását segíti: annak ne legyen oka panaszkodni.</p>
        </sp>
        <sp who="#pali">
          <speaker>PALI</speaker>
          <p>Az Anna egy kicsit gyáva; de jó leány, derék leány. Meglátja a nagyságos úr,
                        hogy derék leány.</p>
        </sp>
        <sp who="#karoly">
          <speaker>KÁROLY</speaker>
          <p>No. Könnyebben mint, mint gondoltam.</p>
        </sp>
        <sp who="#pali">
          <speaker>PALI</speaker>
          <p>Tessék?</p>
        </sp>
        <sp who="#karoly">
          <speaker>KÁROLY</speaker>
          <p>Nem magának szóltam öreg. – Itt van ni, már fennhangon monologizálok! – Most
                        bemegyek botért, kalapért; aztán elmegyek kicsit a kaszinóba... vagy
                        sétálni; és nem leszek itthon; érti öreg? Nem leszek itthon. Maga addig
                        maradjon itt –</p>
        </sp>
        <sp who="#pali">
          <speaker>PALI</speaker>
          <p>
            <stage>(majdnem józanon)</stage>Jobb is lesz, csak tessék
                            elmenni;<stage>(konfidensen)</stage>majd addig én beszélek Annával.</p>
        </sp>
        <sp who="#karoly">
          <speaker>KÁROLY</speaker>
          <p>De igazán öreg, gondolja, hogy bízni lehet?</p>
        </sp>
        <sp who="#pali">
          <speaker>PALI</speaker>
          <p>Amit én mondok, nagyságos úr, az biztos. Én mindig megmondom, ami igaz.</p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(A lakásajtóig érve visszaszól)</stage>aztán egy szót se erről
                        senkinek; érti?</p>
        </sp>
        <sp who="#pali">
          <speaker>PALI</speaker>
          <p>Miről?</p>
        </sp>
        <sp who="#karoly">
          <speaker>KÁROLY</speaker>
          <p>Hát – amit – amiről beszéltünk.</p>
        </sp>
        <sp who="#pali">
          <speaker>PALI</speaker>
          <p>Csak tessék nyugodtan elmenni – bízza rám nagyságos úr – nem vagyok én
                        részeg.</p>
        </sp>
        <sp who="#karoly">
          <speaker>KÁROLY</speaker>
          <p>Ó erről mégis elfeledkeztem! – Hova jutottam! Iszákos! A doktor meg ez – No!
                        Minden jó, ha vége jó.</p>
        </sp>
        <sp who="#pali">
          <speaker>PALI</speaker>
          <p>Csak tessék nyugodtan elmenni – engem ér baj először – Hanem aztán – mert
                        most vonatra mehetnék.</p>
        </sp>
        <stage>(Károly bemegy. A szín mindjobban elsötétedik, a szél már hallhatóan dúdol, a
                    faágak hajlonganak, a kert üveggömbjei barnafényűek, a sötét violaszínű ég alól
                    szinte impozánsan villog elő a Simóné háza.)</stage>
        <sp who="#pali">
          <speaker>PALI</speaker>
          <stage>(Ködmenét vállára vetve, a hátsó konyha felé közelegve)</stage>
          <lg>
            <l>Postás uram –</l>
            <l>Mért levelezett</l>
            <l>Míg a tengeren</l>
            <l>Át nem evezett?</l>
            <l>Ejhaj! Most kéne a Cuci!</l>
          </lg>
        </sp>
        <sp who="#anna">
          <speaker>ANNA</speaker>
          <p>
            <stage>(Jön a konyhából)</stage>A sárkány bement a fiához; hallom a hangját,
                        most kisurranhattam. – Hogy-hogy mégis itt van? – No! Olyan komolyan néz,
                        majd egészen józan. Mi lelte?</p>
        </sp>
        <sp who="#pali">
          <speaker>PALI</speaker>
          <p>Anna! Akarsz-e pénzt kani?</p>
        </sp>
        <sp who="#anna">
          <speaker>ANNA</speaker>
          <p>Min jár az esze megint?</p>
        </sp>
        <sp who="#pali">
          <speaker>PALI</speaker>
          <p>Akarod-e a sárkányodat megkínozni, he? Itt a tromf. Látod: mindig mondtam én:
                        az isten ad néha a szegény embernek is egy kis elégtételt. Még ha nem kapnék
                        is pénzt érte, jólesne a májamnak.</p>
        </sp>
        <sp who="#anna">
          <speaker>ANNA</speaker>
          <p>No mondja ki hát ami a begyében van, ne beszéljen mindig rébuszokban.</p>
        </sp>
        <sp who="#pali">
          <speaker>PALI</speaker>
          <p>Betüzelsz neki Nani, betüzelsz. Hahaha. Felégeted ezt a kalitkát, kifüstölöd
                        a sárkányt a barlangjából. Ejhaj! Az lesz ám valami, ha a pipámat ennek a
                        boszorkányháznak a tüzén gyújthatom meg!</p>
        </sp>
        <sp who="#anna">
          <speaker>ANNA</speaker>
          <p>Menjen haza aludni.</p>
        </sp>
        <sp who="#pali">
          <speaker>PALI</speaker>
          <p>Az az utolsó, mikor az embert a saját lánya leckézteti. Ha mondom, hogy
                        kipörköljük ezt a sasorrú bábát. Ürgét vízzel, banyát tűzzel. Akárha
                        lepényzsindely volna, mint az egyszerinél.</p>
        </sp>
        <sp who="#anna">
          <speaker>ANNA</speaker>
          <p>No ne fantáziáljon itt már, mint egy gyerek, hanem beszéljen okosan, vagy
                        menjen aludni.</p>
        </sp>
        <sp who="#pali">
          <speaker>PALI</speaker>
          <p>Anna, te okos lány vagy, nagyon is okos vagy; kukaforma, de okos. Én mindig
                        azt mondtam: az Anna nem sokat szól, de helyén az esze. Tudod, hogy a
                        szegény polgármester mindig úgy van mint a kutya a kútban. Úri rokk a bilét
                        a nagyvilágba; szegény ember háza fügefészek. – Szereted az asszonyodat,
                        mi?</p>
        </sp>
        <sp who="#anna">
          <speaker>ANNA</speaker>
          <p>Isten ments.</p>
        </sp>
        <sp who="#pali">
          <speaker>PALI</speaker>
          <p>Megfojtanád egy kanál vízbe, hehehe. De te is csak olyan lányszemély vagy,
                        mint a Róza nénéd. A múltkor is hogy látom, mondom neki. Róza nézi – mondok
                        – kendnek csak jó a sora: hol jobbról ül, hol balról a padkán.</p>
        </sp>
        <sp who="#anna">
          <speaker>ANNA</speaker>
          <p>Nem ülhetek én a padkán, tudja jól.</p>
        </sp>
        <sp who="#pali">
          <speaker>PALI</speaker>
          <p>Még majd tán henyélhetsz ott is. Látod Anna, eddig azt mondtam; ne bántsd!
                        Csigát ha eltapossák: azontúl kutya baja: nem igaz? Törd be a házát; hóttig
                        fáj neki. Égesd föl! Bár belefulladna a büdös füstjibe! De nem: élje túl és
                        ríjon utána. Fűts be neki. Ejhaj! Ez éppen jókor jött. Azt mondja az úr:
                        gyújtsd föl az anyám házát! Jól van, mondok, fölgyújtom; - de jó pénzért.
                        Keni a markodat, mondja az úr. Keni a markodat, pörköli a sarkodat: nem jól
                        mondom?! Ejhaj! Ne gondolj a törvénnyel. Értek én a törvényhöz: azért vagyok
                        hivatalos személy; első számú. Azt fogják mondani: vigyázatlanság. Mikor a
                        Tám Julis kútba dobta a hatodik magzatját, mert sokallta már: arra is azt
                        mondták, hogy: vigyázatlanság. Úrral cimborálsz: ne félj a törvénytől. Keni
                        a markodat: mit bánsz egy kis dutyit?</p>
        </sp>
        <sp who="#anna">
          <speaker>ANNA</speaker>
          <p>Nem félek én már a törvénytől; nem árthat már énnekem a törvény. De mondja.
                        Lehet-e hinni a szavában? Nem megint a bor beszél-e belőle? – mit ér
                        okoskodni?</p>
        </sp>
        <sp who="#pali">
          <speaker>PALI</speaker>
          <p>Tiszteljed atyádat és anyádat. Szegény anyád – törvény előtt a hitvesem volt,
                        hát nem akarok róla rosszat mondani. De amit én mondok, az igaz. Láttál
                        valaha úgy, hogy a bor elvette az eszemet? Ha iszom, iszom, mert az nekem
                        jólesik, kinek mi köze hozzá? Nem jól teszem, hogy iszom, de nem bántok vele
                        senkit. Hanem amit mondok, az igaz, azt te tudhatod Hát csak gyorsan, az úr
                        mindjárt elmegy hazulról, addig. Majd sütszfőzöl ugye? Rossz a kémény úgyis.
                        Hamar, az a fő. Majd elmész utána Gyüdbe; lebúcsúzod.</p>
        </sp>
        <sp who="#anna">
          <speaker>ANNA</speaker>
          <p>Nem félek én az Úristentől se. Se mennyország nincs, se pokol nincs, se
                        tisztítóhely nincs. Azt csak a papok mondják. Aki meghal, nincs abba több
                        élet.</p>
        </sp>
        <sp who="#pali">
          <speaker>PALI</speaker>
          <p>A papok is ígérgetnek mennyországot, a cucilisták is, de én mindig csak azt
                        mondom: ez mind egykutya. Jobb ma egy veréb, mint holnap egy réce. Csak rakd
                        a tüzet! Süss-főzz nekik! Ha jó a fiának, úgy kell az anyjának. Ki-ki egye a
                        főztjét. Gyere –</p>
        </sp>
        <sp who="#anna">
          <speaker>ANNA</speaker>
          <p>Nem, maga csak menjen most hogy ne is lássák itt, mert még gyanúba
                        fogják.</p>
        </sp>
        <sp who="#pali">
          <speaker>PALI</speaker>
          <p>Igazad van Anna, okos leány vagy; mindig mondtam én. Megyek: iszom egyet –
                        előre. Ejha! Most nem sajnálom a pénzt. Ha meglesz, elhívom az öreg Cucit
                        is, legyen szegény ördögnek egy jó napja.</p>
        </sp>
        <sp who="#anna">
          <speaker>ANNA</speaker>
          <p>Csak ki ne fecsegne valamit.</p>
        </sp>
        <sp who="#pali">
          <speaker>PALI</speaker>
          <p>Minek nézel engem? Volt nekem dolgom nagyobb urak titkával is: azért vagyok
                        hivatalos hordár: az első számú, hogy ne tudjam fogni a számat, ha kell –
                        Hoppsza! De sötét van már.</p>
        </sp>
        <sp who="#anna">
          <speaker>ANNA</speaker>
          <p>Nem soká lesz sötét Fúj a szél: mindjárt égni fog.</p>
        </sp>
        <stage>(Anna be a konyhába. Pali el a kapun. Várakozás, teljes csönd, üres színpad.
                    Felhős, sötét est. A szél fütyül és zörög a kitört ablaktáblán. A szünet sokáig
                    tart, úgy, hogy a néző már nyugtalanul és feszélyezve érzi magát. Végre Károly
                    jön a szobából, bottal, kalappal. Simóné kikíséri.)</stage>
        <sp who="#simone">
          <speaker>SIMÓNÉ</speaker>
          <p>Csak aztán vacsorára hazajöjj ám; elég jó vacsoránk lesz.</p>
        </sp>
        <sp who="#karoly">
          <speaker>KÁROLY</speaker>
          <p>Mindjárt megjövök; csak egy kicsit levegőzni megyek; mert fáj a fejem.</p>
        </sp>
        <stage>(Amint búcsúznak, Simóné elérzékenyedik és megcsókolja.)</stage>
        <sp who="#simone">
          <speaker>SIMÓNÉ</speaker>
          <p>Látod, édes fiam, tudtam én, hogy nem akarsz te az édesanyádnak rosszat. Nem
                        akarhatod te elvenni szegény özvegy anyádtól az utolsó hajlékát. Jó szíved
                        van neked. Nem akarhatsz te rosszat anyádnak. Tudod, az jutott eszembe, amit
                        egyszer hallottam, hogy a doktor mondott rólam, és érzem, hogy igaz: ha ezt
                        a házat elvennék tőlem, megőrülnék.</p>
        </sp>
        <sp who="#karoly">
          <speaker>KÁROLY</speaker>
          <p>A doktor mondta.</p>
        </sp>
        <sp who="#simone">
          <speaker>SIMÓNÉ</speaker>
          <p>És érzem, hogy igaz. Hidd el, én megőrülnék. Én nem tudnám elviselni. Ne
                        nevess ki, de mikor csak álmodtam is egyszer, hogy leégett a házam.</p>
        </sp>
        <sp who="#karoly">
          <speaker>KÁROLY</speaker>
          <p>De hiszen be van biztosítva a háza.</p>
        </sp>
        <sp who="#simone">
          <speaker>SIMÓNÉ</speaker>
          <p>
            <stage>(Nevet)</stage>Mit ér az fiam, ha már egyszer leégett? Azt hiszed
                        fiam, hogy nekem csak egy ház kell, és akkor boldog vagyok? Ne hidd azt
                        fiam. Látod én szegény öreg asszony vagyok, de ebben a házban akarok
                        meghalni, ahol édesapáddal éltem, ahol te születtél. Éppen ebben a házban,
                        amely nekem az emlékek kincsesbányája lett. – Szeles idő van, nem kellene
                        őszi kabátot venned?</p>
        </sp>
        <sp who="#karoly">
          <speaker>KÁROLY</speaker>
          <p>Szeles idő van!</p>
        </sp>
        <sp who="#simone">
          <speaker>SIMÓNÉ</speaker>
          <p>Ilyenkor a legkönnyebb meghűlni. Szegény édesapád is így kapott
                        tüdőgyulladást – sírba vitte. Ott halt meg – az udvari szobában. Ha ő élne,
                        ez a ház már emeletes volna.</p>
        </sp>
        <sp who="#karoly">
          <speaker>KÁROLY</speaker>
          <p>De – mama, tegyük fel – ha leégne a háza, a biztosított összegből éppen
                        ilyent építhetne újra.</p>
        </sp>
        <sp who="#simone">
          <speaker>SIMÓNÉ</speaker>
          <p>Ne beszéljünk erről, fiam; úgyis azt vetik édesanyádnak szemére, hogy
                        kellemetlen dolgokról szeret beszélni. Tudod, hogyha már meg kellene válnom
                        a házamtól: százszor inkább eladnám a te kedvedért, ha tudnám, hogy igazán a
                        pályádat és nem csak a boldogtalanságodat mozdítanám vele elő: akkor
                        legalább láthatnám – néha – messziről – nyugodt volnék, hogy megvan,
                        reményem volna, hogy tán még visszaszerezhetem – mint hogyha fölégni látnám
                        – ó, az borzasztó volna! Ne is említsd.–</p>
        </sp>
        <sp who="#karoly">
          <speaker>KÁROLY</speaker>
          <p>De - szeles az idő – ilyenkor –</p>
        </sp>
        <sp who="#simone">
          <speaker>SIMÓNÉ</speaker>
          <p>Fiam! – Károly! Mi az? –</p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(Hirtelen görcsös sírásba tör ki.)</stage>Édesanyám! – Édesanyám! Hova
                        süllyedtem?! Gyújtogató lettem! Soha, soha nem képzelhettem volna! Az én
                        nagyravágyásom az oka mindennek. Nem születtem én Napóleonnak. De mikor
                        olyan, olyan üres volt a világ! Betelik rémmel! Olyan sivár! De mégis – ha a
                        Marianne nem jutott volna eszembe, nem lett volna – nem lett volna semmi.
                        –</p>
        </sp>
        <sp who="#simone">
          <speaker>SIMÓNÉ</speaker>
          <p>Mi lett? - Mi lett? -</p>
        </sp>
        <sp who="#karoly">
          <speaker>KÁROLY</speaker>
          <p>Én! Gyújtogató! Csaló! Anyám sírba vivője! Anyám! Édesanyám!</p>
        </sp>
        <sp who="#simone">
          <speaker>SIMÓNÉ</speaker>
          <p>Mondd hamar! Mit tegyek? Hova menjek? Hova szaladjak? Az Istenért!</p>
        </sp>
        <sp who="#karoly">
          <speaker>KÁROLY</speaker>
          <p>Hátha benn égtél volna!<stage>(Meredten áll!!)</stage>
          </p>
        </sp>
        <sp who="#simone">
          <speaker>SIMÓNÉ</speaker>
          <p>Hamar!</p>
        </sp>
        <sp who="#karoly">
          <speaker>KÁROLY</speaker>
          <p>Ha nem lett volna szeles idő - nem lett volna semmi. Ha nem akartam volna
                        házasodni, nem lett volna semmi! Ilyet! Ebből! Pénzért házasodni! Mi több: a
                        pénz, vagy a test?! Tisztességesen kellett volna!</p>
        </sp>
        <sp who="#simone">
          <speaker>SIMÓNÉ</speaker>
          <p>Hamar!</p>
        </sp>
        <sp who="#karoly">
          <speaker>KÁROLY</speaker>
          <p>Most – se pénz, se posztó! Hiába! Minden hiába! Mit ér? A rab – gonosztevő! –
                        felgyújtja a börtönét és – bennég! Bennég! Örökre ég, mint a csipkebokor! –
                        Anyám! Édesanyám!</p>
        </sp>
        <sp who="#simone">
          <speaker>SIMÓNÉ</speaker>
          <p>
            <stage>(Kezeit kulcsolja)</stage>Mondd! – Hamar!</p>
        </sp>
        <sp who="#karoly">
          <speaker>KÁROLY</speaker>
          <p>A doktor tudja – meg az az iszákos – csak ne fecsegne - Istenem! Istenem!</p>
        </sp>
        <sp who="#simone">
          <speaker>SIMÓNÉ</speaker>
          <p>
            <stage>(Sikolt)</stage>A doktor!</p>
        </sp>
        <sp who="#karoly">
          <speaker>KÁROLY</speaker>
          <p>Exaltált bolondok vagyunk valamennyien! Miért szültél? s ilyennek!</p>
        </sp>
        <sp who="#simone">
          <speaker>SIMÓNÉ</speaker>
          <p>Fiam nézd! Az Istenre könyörgök – nem ér semmit a kétségbeesés – az
                        izgatottság – Szegény apád is mindig azt szokta mondani. fő a hidegvér. –
                        Nem lesz semmi baj - nézd - hisz anyád megbocsát neked. –</p>
        </sp>
        <sp who="#karoly">
          <speaker>KÁROLY</speaker>
          <p>Te vagy az oka mindennek, éppen te! és most a kedvedért, a te kedvedért
                        rontottam el minden<note type="editorial">mindent</note>! Éppen a te
                        kedvedért!</p>
        </sp>
        <sp who="#pali">
          <speaker>PALI</speaker>
          <stage>(Hangja az utcáról)</stage>
          <lg>
            <l>Postás uram -</l>
            <l>mért levelezett</l>
          </lg>
        </sp>
        <sp who="#karoly">
          <speaker>KÁROLY</speaker>
          <p>
            <stage>(Ökölbe fogja jobbját)</stage>A nyomorult!</p>
        </sp>
        <sp who="#simone">
          <speaker>SIMÓNÉ</speaker>
          <p>Ó az! Ó az!<stage>(A kapuhoz fut, kitárja; Pali előtte áll; igen részeg
                            hangosan kacag.)</stage>
          </p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(A szín közepén maradva, kezét a homlokára nyomja)</stage>A fejem!
                        Fáradt vagyok! Nem lehetne minden a régiben?</p>
        </sp>
        <sp who="#pali">
          <speaker>PALI</speaker>
          <p>Én mindig csak azt mondom: mindenkinek megvan a maga kedvtelése. Egy kis
                        itóka egész lelket önt az emberbe.</p>
        </sp>
        <sp who="#simone">
          <speaker>SIMÓNÉ</speaker>
          <p>Részeg disznó! Ha meg mered tenni, becsukatlak.</p>
        </sp>
        <sp who="#pali">
          <speaker>PALI</speaker>
          <p>Én, tekintetes asszony? Hahahaha! Mit merek én tenni?</p>
        </sp>
        <sp who="#simone">
          <speaker>SIMÓNÉ</speaker>
          <p>Ez a hála, hogy a lányodat felfogadtam, nevelem? Ki vele, vén bolond, mit
                        akartál tenni?</p>
        </sp>
        <sp who="#pali">
          <speaker>PALI</speaker>
          <p>Mit tehet ilyen szegény ember? Én mindig csak azt mondom, szegény ember
                        bújjon el!</p>
        </sp>
        <sp who="#karoly">
          <speaker>KÁROLY</speaker>
          <p>Ne bántsa, mama, nem lesz semmi baj. Talán nem lesz semmi baj. – Pali, azt
                        mondom neked, valami közbejött és most én akarom, érted? Én, hogy ne hajtsd
                        végre, amivel megbíztalak.</p>
        </sp>
        <sp who="#pali">
          <speaker>PALI</speaker>
          <p>Ne vigyem le a vasútra a pakkját, mikor elutazik?</p>
        </sp>
        <sp who="#simone">
          <speaker>SIMÓNÉ</speaker>
          <p>Ne tedd magad, ázott róka, mert kikaparom a szemedet.</p>
        </sp>
        <sp who="#karoly">
          <speaker>KÁROLY</speaker>
          <p>Mama, az Istenre kérem, csak higgadtan. Engem is kivesz a sodromból
                        megint.</p>
        </sp>
        <sp who="#pali">
          <speaker>PALI</speaker>
          <p>
            <stage>(Simónéhoz)</stage>Boszorkányhoz illenék. Az én fejemet nem zavarja
                        meg a bor soha. Nem emlékszem, hogy mást tetszett volna parancsolni.</p>
        </sp>
        <sp who="#karoly">
          <speaker>KÁROLY</speaker>
          <p>Nem is fog mást végrehajtani, ugye? Mondja, hogy nem fog mást
                        végrehajtani!</p>
        </sp>
        <sp who="#pali">
          <speaker>PALI</speaker>
          <p>Ha azután eszembe ötlene valami más megbízása a nagyságos úrnak; majd funtra
                        tesszük –</p>
        </sp>
        <sp who="#karoly">
          <speaker>KÁROLY</speaker>
          <p>Ne bántsa mama. Fortélyos a szemtelen: azt akarja, hogy megfizessem. –
                        Megfizetlek gazember, megadok amit kívánsz, csak ne tedd meg ezt – ezt ne
                        tedd meg!</p>
        </sp>
        <sp who="#pali">
          <speaker>PALI</speaker>
          <p>
            <stage>(Vigyorogva)</stage>Nem pénzért teszem. – De mivel tetszett
                        megbízni?</p>
        </sp>
        <stage>(A szél hallhatóan süvit.)</stage>
        <sp who="#karoly">
          <speaker>KÁROLY</speaker>
          <p>Ne bántsa mama. – Tudod te jól, gazfickó, tudod te jól! - Nem, nem bíztalak
                        meg semmivel, hazudsz. – Próbára akartalak tenni, nyomorult, és látom, hogy
                        képes volnál pénzért gyújtogatni; gyújtogatni!</p>
        </sp>
        <sp who="#simone">
          <speaker>SIMÓNÉ</speaker>
          <p>Felgyújtani egy szegény özvegyasszony házát.</p>
        </sp>
        <sp who="#pali">
          <speaker>PALI</speaker>
          <p>Csak a fiának tenném, nincs igazam nagyságos úr? Én csak azt mondom: ha
                        kaptam is a nagyságos úrtól némely megbízást, tudnám én, mit tegyek, dobra
                        üssem-e; azért vagyok az első számú hordár. A nagyságos úr is azt mondta: ne
                        járjon a szád, csak tedd meg amit mondtam. Van annyi ez már, hogy ha
                        visszamondják is: csak mások előtt mondják vissza. Nem vagyok én részeg.
                        Látja a nagyságos úr, én jobban tudok titkot őrizni, mint maga.</p>
        </sp>
        <sp who="#karoly">
          <speaker>KÁROLY</speaker>
          <p>De ha nem vagy részeg, hát érts meg hát: nem akarom, igazán én nem akarom.
                        Érts meg, higgy nekem. Csak hiszel nekem.</p>
        </sp>
        <sp who="#pali">
          <speaker>PALI</speaker>
          <p>Tudom én, mit kell tenni. Van sütnivalóm</p>
        </sp>
        <stage>(A szél süvit. Felhők kavarognak.)</stage>
        <sp who="#simone">
          <speaker>SIMÓNÉ</speaker>
          <p>Szegény, szegény házam.<stage>(Sír)</stage>
          </p>
        </sp>
        <sp who="#karoly">
          <speaker>KÁROLY</speaker>
          <p>Nem, mama nem lesz semmi baj, menjen csak egy kicsit be mama; tegye meg
                        nekem; majd beszélek én ennek a fejével.</p>
        </sp>
        <sp who="#pali">
          <speaker>PALI</speaker>
          <p>Ne fáradjon, tekintetes asszony; nem érdemes.</p>
        </sp>
        <sp who="#karoly">
          <speaker>KÁROLY</speaker>
          <p>Hála neked úristen! Már azt hittem, hogy sohase fogok megszabadulni – mint a
                        bűvészinas – a felidézett szellemeitől. Egy részeg paraszt miatt!</p>
        </sp>
        <sp who="#pali">
          <speaker>PALI</speaker>
          <p>Részeg paraszt! Részeg kutya! Szegény ember kutya! meg disznó! – De! – Kell
                        nekem az urak büdös pénze! Én azt teszem, amihez kedvem van, – a magam
                        kedvére teszem. Ejhaj! Csak ropogjon - lobogjon. – Bár már érezném a
                        szagát!</p>
        </sp>
        <sp who="#simone">
          <speaker>SIMÓNÉ</speaker>
          <p>Legyen eszed Pali, ne olyan hangosan, világ hallatára! Mennyit kívánsz?</p>
        </sp>
        <sp who="#pali">
          <speaker>PALI</speaker>
          <p>Tartsák meg a pénzüket. Kell a fenének a pénzük. Most az ördög se parancsol
                        nekem. A bor mégiscsak lelket önt a vénemberbe is. Csak olyan legény vagyok,
                        mint akárki. Lobogjon, ropogjon. Senki se sajnálja.</p>
        </sp>
        <sp who="#simone">
          <speaker>SIMÓNÉ</speaker>
          <p>Nevelem a lányát! –</p>
        </sp>
        <sp who="#pali">
          <speaker>PALI</speaker>
          <p>Cselédnek. Csupa könyörületességből ingyen cselédet! Ah a ti jóságos pofátok!
                        Nem jól teszem, hogy iszom.</p>
        </sp>
        <sp who="#simone">
          <speaker>SIMÓNÉ</speaker>
          <p>Agyonverted volna.</p>
        </sp>
        <sp who="#pali">
          <speaker>PALI</speaker>
          <p>És ha vertem is né ha<note type="editorial">néha</note> – az én leányom! Az
                        enyém, érti, nem a magáé, vén boszorkány! Ha vertem is néha: ő még többet
                        leckézett engem és kinek mi köze hozzá?</p>
        </sp>
        <sp who="#karoly">
          <speaker>KÁROLY</speaker>
          <p>Hagyja maga, tisztára bor beszél belőle.</p>
        </sp>
        <sp who="#simone">
          <speaker>SIMÓNÉ</speaker>
          <p>Anna szeretett engem.</p>
        </sp>
        <sp who="#pali">
          <speaker>PALI</speaker>
          <p>Hahaha. Mint a kecske a kést. Ha! Égni fog a kedves háza, ha beledöglöm is –
                        éppen Annáért.</p>
        </sp>
        <sp who="#karoly">
          <speaker>KÁROLY</speaker>
          <p>Eddig szép szóval beszéltem veled, hanem most már azt mondom, vége legyen
                        ezeknek a hercehurcáknak, sok haszontalan beszédnek: mert van ám akkora
                        hatalmam, hogy megvédelmezzem az anyám házát, ha akarom! Tudod milyen
                        büntetés vár a gyújtogatókra -</p>
        </sp>
        <sp who="#pali">
          <speaker>PALI</speaker>
          <p>És ha kiderülne az igazság? Hehehe! Én megmondom, ami igaz. Az Istennek is
                        megmondom ami igaz.</p>
        </sp>
        <sp who="#karoly">
          <speaker>KÁROLY</speaker>
          <p>Ki hisz neked sehonnai bitang? Züllött éhenkórász, ki hisz neked? Az hiszed,
                        neked inkább hisznek, mint nekem? Te aljas naplopó!<stage>(Pofon
                            üti)</stage>
          </p>
        </sp>
        <sp who="#simone">
          <speaker>SIMÓNÉ</speaker>
          <p>Fiam!</p>
        </sp>
        <sp who="#pali">
          <speaker>PALI</speaker>
          <p>No-no – megálljon az úr – megálljon az úr, ezt megkeserüli. Ezt még
                        megkeserüli. Ha felakasztanak se bánom. Kikiáltom az egész városba – az
                        egész vármegyébe: – a Simó nagyságos úr, a Simóné tekintetes asszony fia –
                        csaló! gyújtogató! Uraknak mindent szabad. Szegény ember kutya. Ezt
                        megkeserüli. Égni fog a háza, ha felakasztanak is!</p>
        </sp>
        <stage>(A ház felett a túlsó oldalról erősen sötétedik, nem tudni, füste vagy
                    felhő.)</stage>
        <sp who="#karoly">
          <speaker>KÁROLY</speaker>
          <p>Ne bántsa mama – már nyugodt vagyok – nem érdemes törődni a gazemberrel – el
                        kell fogatni – kár volt eddig is beszélni vele – el kell mindjárt fogatni. -
                        Hogy erre előbb nem gondoltam! Lám a rossz lelkiismeret! De ki hisz neki! Be
                        kell kísértetni - izenni a városházára - nem lármát ütni - itt van egy
                        részeg - nem lehet semmi baj.</p>
        </sp>
        <sp who="#pali">
          <speaker>PALI</speaker>
          <p>Úgy? Azt hiszik, ha engem becsukatnak, avval aztán jól van minden? De nem
                        addig van a! Engem becsukathatnak! De azért a házuk a büdös, ronda,
                        istenvert házuk égni fog. Ha felakasztanak is, égni fog.</p>
        </sp>
        <sp who="#simone">
          <speaker>SIMÓNÉ</speaker>
          <p>Milyen szag van itt? Jesszus!</p>
        </sp>
        <stage>(A szél süvit. Nagy füsttömegek kavarognak.)</stage>
        <sp who="#karoly">
          <speaker>KÁROLY</speaker>
          <p>Az Anna! Erre nem gondoltam! Hogy erre nem!</p>
        </sp>
        <sp who="#pali">
          <speaker>PALI</speaker>
          <p>Igenis tekintetes asszony, az Anna, akit maga nevelt, maga, aki magát úgy
                        szereti, mégsem olyan kuka, buta lány, mint amilyennek látszik – az Anna
                        -</p>
        </sp>
        <sp who="#karoly">
          <speaker>KÁROLY</speaker>
          <p>Anna! – hamar – vele kell beszélni -</p>
        </sp>
        <sp who="#pali">
          <speaker>PALI</speaker>
          <p>Beszélhet már avval a nagyságos úr – menjen beszélni a pesti szeretőivel -
                        akire a pénz kéne – az Anna derék lány, mindig mondtam én. – Szidd a füstöd,
                        banya!</p>
        </sp>
        <sp who="#simone">
          <speaker>SIMÓNÉ</speaker>
          <p>Jesszus! Jesszus! A házam! Jesszusom! Istenem, miért mérted ezt rám? Mit
                        tegyek? Hamar – Gazemberek! Gazemberek!</p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(Kezét a homlokára)</stage>Miért is jöttem ide? Átkozott. Se pénz, se
                        – Miért is, miért is – vagyok olyan – gyenge –</p>
        </sp>
        <sp who="#pali">
          <speaker>PALI</speaker>
          <lg>
            <l>Postás uram</l>
            <l>mért levele-zett? –</l>
            <l>Ha felakasztanak is!</l>
            <l>Míg a – tengeren -</l>
          </lg>
          <p>Ejhaj! De idepasszul ez a nóta -</p>
        </sp>
        <sp who="#anna">
          <speaker>ANNA</speaker>
          <p>
            <stage>(Kiront a házból, a konyha felől)</stage>Jézus Mária! Segítség! Tűz
                        van! Tűz van!</p>
        </sp>
        <sp who="#simone">
          <speaker>SIMÓNÉ</speaker>
          <p>
            <stage>(nekiront)</stage>Haszontalan teremtés!</p>
        </sp>
        <stage>(A ház túlsó oldaláról lángok csapnak fel, a füsttől meglehetősen elnyelve. A
                    ház mögül a másik utcáról kiáltás hallatszik.)</stage>
        <sp who="#nep">
          <speaker>HANG</speaker>
          <p>
            <stage>(Az utcáról)</stage>Tűz van! Tűz van!</p>
        </sp>
        <sp who="#karoly">
          <speaker>KÁROLY</speaker>
          <p>Késő bánat – ebgondolat.</p>
        </sp>
        <stage>(Az utcáról futó lépések, lárma. Beszalad néhány utcagyerek és egy
                    öregasszony. A szél nagyon fúj, a füst elönti a színpadot.)</stage>
        <sp who="#nep">
          <speaker>HANGOK</speaker>
          <p>Az öreg Simóné háza...</p>
          <p>- Hátul gyulladt ki.</p>
          <p>- Hol a tűzoltók?</p>
          <p>- Vizet!</p>
        </sp>
        <stage>(Távolról két lövés hallatszik.)</stage>
        <sp who="#karoly">
          <speaker>KÁROLY</speaker>
          <p>Örökre börtönben! – Megadtam az árát – Ó! Marianne -</p>
        </sp>
        <stage>(Senki sem törődik vele.)</stage>
        <sp who="#simone">
          <speaker>SIMÓNÉ</speaker>
          <p>A házam! a házam! – Mit ér már? – Mennybéli szent atyám, miért mérted ezt
                        rám, épp rám!</p>
        </sp>
        <sp who="#nep">
          <speaker>HANG</speaker>
          <p>
            <stage>(A kapuban)</stage>Biztosítva van háza?</p>
        </sp>
        <sp who="#nep">
          <speaker>MÁSIK</speaker>
          <p>Nem látod?</p>
        </sp>
        <sp who="#nep">
          <speaker>EGY ÖREGASSZONY</speaker>
          <p>Merre tartja tekintetes asszony a pénzét? Ejnye Pali, mit áll itt, mint egy
                        szent? Menjen, segítsen megmenteni a tekintetes úrnak a pénzt! Nem
                        hallja?</p>
        </sp>
        <sp who="#nep">
          <speaker>EGY SUHANC</speaker>
          <p>Részeg megint.</p>
        </sp>
        <sp who="#nep">
          <speaker>MÁS</speaker>
          <p>Ha! A Simóné, éppen! Ez nagyszerű. Úgy kell neki.</p>
        </sp>
        <sp who="#anna">
          <speaker>ANNA</speaker>
          <p>
            <stage>(Lányokhoz)</stage>Én nem tudom, mit lármáz megint rám? Mindig ilyen:
                        bűnbak kell neki.</p>
        </sp>
        <stage>(A harang megadja a vészjelet. Kongatás. Az udvar megtelik néppel. Nevető,
                    kíváncsi publikum; megismerhetők az utcakölykök, akik a darab elején felléptek.
                    A szomszéd fűszerkereskedő egy nadrágban és ingben. Parasztasszonyok,
                    sopánkodva; cselédlányok. Néhány diák – A tűzoltókocsi robaja, megáll a ház
                    előtt. Hallatszik, amint leugrálnak róla. Nagy, folytonos moraj; s egy pár
                    percig szünet, csak susogás. A főszemélyeinket eltakarja a nép a néző elől. A
                    tűz folyton pattog, ropog; láng már jobban látszik, a szél sivít. Füst és
                    fény.)</stage>
        <sp who="#nep">
          <speaker>A FŰSZERKERESKEDŐ</speaker>
          <p>Már egészen jól ég.</p>
        </sp>
        <sp who="#nep">
          <speaker>A MELLETTE ÁLLÓ</speaker>
          <p>Bizonyosan megint valami gondatlanság.</p>
        </sp>
        <sp who="#nep">
          <speaker>EGY DIÁK</speaker>
          <p>Régen volt már ilyen látványosság Sátorfán.</p>
        </sp>
        <stage>(A tűzoltók helyet csinálnak; a szivattyút beállítják. A tisztult tér mögött
                    feltűnik a Simóné siránkozó fekete alakja. Az orvos is jön.)</stage>
        <sp who="#simone">
          <speaker>SIMÓNÉ</speaker>
          <p>A házam! Egyetlen vagyonom, örömöm, reményem, mindenem! Szegényt az ág is
                        húzza. A házam! A ház, ahol az uram meghalt, – a fiam született! Az egész
                        világ az én ellenségem. Én vagyok a leg – a legszerencsétlenebb a világon! A
                        házam! A házam!</p>
        </sp>
        <sp who="#karoly">
          <speaker>KÁROLY</speaker>
          <p>Ne neked, reményeim bitója! Siralomházam! Börtönöm! Megégsz ugye? És már
                        hiába! Nekem hiába! Hiába! Anyám! Édesanyám! Ne a házát sirassa, hanem a
                        fiát.</p>
        </sp>
        <sp who="#cuci">
          <speaker>CUCI</speaker>
          <stage>(Megjelenik a hegedűjével és egyetlen húrján élesen játszani
                            kezd.)</stage>
        </sp>
        <sp who="#major">
          <speaker>MAJOR, A TŰZOLTÓPARANCSNOK</speaker>
          <p>Félre öreg! Munkához!</p>
        </sp>
        <sp who="#utcagyerekek">
          <speaker>EGY UTCAGYEREK</speaker>
          <p>Nagyszerű, hogy éppen a sárkány háza. Hogy sír.</p>
        </sp>
        <sp who="#tuzoltok">
          <speaker>EGY TŰZOLTÓ</speaker>
          <p>Félre az útból, vagy segíteni!</p>
        </sp>
        <sp who="#nep">
          <speaker>EGY LÁNY</speaker>
          <p>
            <stage>(Aki vizet hord, egy legényhez)</stage>Ne lábatlankodjon itt, hallja,
                        mert nyakon öntöm!</p>
        </sp>
        <sp who="#nep">
          <speaker>EGY ÖREGASSZONY</speaker>
          <p>Bizony – nagy szerencsétlenség.</p>
        </sp>
        <sp who="#simone">
          <speaker>SIMÓNÉ</speaker>
          <p>Hogy az a jóságos Isten is mindent a szegény özvegyasszony vállára zúdít! A
                        fiam az oka! Én vagyok az oka! Égj! Égj! – Nem viselhetem el.</p>
        </sp>
        <sp who="#nep">
          <speaker>EGY SÉTÁLÓ</speaker>
          <p>Szegény öregasszony. Sajnálom.</p>
        </sp>
        <sp who="#major">
          <speaker>MAJOR</speaker>
          <p>Tessék kérem félre állni, ha már nem segít. Mi megteszünk minden lehetőt.</p>
        </sp>
        <stage>(Néhány helybeli úr is odavetődik az udvarra, felsőkabátban, bottal; köztük
                    Balog járásbíró és az orvos.)</stage>
        <sp who="#orvos">
          <speaker>ORVOS</speaker>
          <p>Alászolgája, jó napot kívánok; hát hogy van?</p>
        </sp>
        <sp who="#simone">
          <speaker>SIMÓNÉ</speaker>
          <p>Jaj, még a közelébe sem engednek – a közelébe sem engednek – a közelébe sem
                        -</p>
        </sp>
        <sp who="#tuzoltok">
          <speaker>EGY TŰZOLTÓ</speaker>
          <p>Bizony jobb is lenne, ha elmenne valahova. Félre!</p>
        </sp>
        <sp who="#nep">
          <speaker>EGY POLGÁREMBER</speaker>
          <p>Mit jajgat úgy? Hiszen biztosítva van. ha énnekem be volna biztosítva!</p>
        </sp>
        <sp who="#orvos">
          <speaker>ORVOS</speaker>
          <p>Hm. Hm.</p>
        </sp>
        <sp who="#simone">
          <speaker>SIMÓNÉ</speaker>
          <p>Mit ér az már nekem? – mit ér – mit ér?</p>
        </sp>
        <sp who="#balog">
          <speaker>BALOG</speaker>
          <p>És nem akar ám szűnni ez a szél.</p>
        </sp>
        <sp who="#nep">
          <speaker>MÁSIK ÚR</speaker>
          <p>Éppen itthon volt a fia az öregasszonynak.</p>
        </sp>
        <sp who="#nep">
          <speaker>HARMADIK</speaker>
          <p>Hol is él a fia?</p>
        </sp>
        <sp who="#pali">
          <speaker>PALI</speaker>
          <p>
            <stage>(Hirtelen, váratlanul elneveti magát.)</stage>Hahaha!</p>
        </sp>
        <sp who="#karoly">
          <speaker>KÁROLY</speaker>
          <p>
            <stage>(Rárohan)</stage>Gazember! Gazember! Ördög!</p>
        </sp>
        <sp who="#balog">
          <speaker>BALOG</speaker>
          <p>Bolond a fia is, mint az anyja.</p>
        </sp>
        <sp who="#nep">
          <speaker>MÁSIK ŰR<note type="editorial">ÚR</note>
          </speaker>
          <p>Olyan volt az egész család.</p>
        </sp>
        <sp who="#major">
          <speaker>MAJOR</speaker>
          <p>Oltsátok! – Vizet!</p>
        </sp>
        <sp who="#orvos">
          <speaker>ORVOS</speaker>
          <p>
            <stage>(Gondolkozva)</stage>Vizet! Több hideg vizet!</p>
        </sp>
        <stage>(Cuci hegedül.)</stage>
      </div>
    </body>
  </text>
</TEI>
